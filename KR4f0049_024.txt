# -*- mode: mandoku-view -*-
#+TITLE: 樊榭山房集
#+DATE: 2015-09-23 10:30:49
#+PROPERTY: JUAN 24

¶
　　詩丙¶
　　　新正試筆次許初觀韻二首(以下/癸亥)¶
春来光景盡依然少壯心情可似前漸茁霜髭明鏡裏¶
自回青眼野鷗邊絃歌漫欲營三徑書巻猶應悔十年¶
留得梅花冰雪後南鄰北里任熏天
<pb:KR4f0049_WYG_013-1b>
結習分明著意刪置身逋客定僧間無方醫俗誠堪恨¶
遇事稱佳亦强顔鬱壘我纔勞紙墨醉鄉君且小塵寰¶
閒中檢校闗心處除卻哦詩不復闗¶
　　　八日集施北亭齋中<md:KR4f0049_SBCK_024-1b>¶一櫂河橋踐㝛盟新年轉見舊交情詩過人日隂猶在¶
簾受東風雨易生魁陸羮材闗節物巻波酒令入春聲¶
尊殘又送蘋洲别無數青山逐夜行(時敦復/之湖州)¶
　　　攜姪黼登呉山西爽閣望湖上齊雪
<pb:KR4f0049_WYG_013-2a>
十日鴻雪天乍醒金鴉展翅光曨昤春寒留此幻玉在¶
急攜阿買行伶俜風扶两腋上絶磴墮簷冰柱来殊庭¶
庭中蕚綠華已破童子輟誦靈飛經西偏為我開小戸¶
翻身跳入申徒缾全湖只在几席下峰圍銀浪摇窓櫺¶
頗黎盆盛新水滿中有璇館浮如萍城隂練練鋪萬瓦¶
蓋盡塵界濁且腥林梢陽燄動未動太素境欲還始青¶
眼前梨雲尚就夢畫裏竹葉看揚舲恐教歸去洞天閉<md:KR4f0049_SBCK_024-2a>¶追摹戃怳忘真形笑渠序白乏奇語詩成唱與羣仙聽
<pb:KR4f0049_WYG_013-2b>
　　　顧丈月田遺羅浮丹竈泥¶
尋真髙步向羅浮曽向沖虛觀裏游九轉已成仙嵗月¶
一丸猶帶晉陽秋虹光幾度巖頭現赤埴今從掌上留¶
學取方回封戸法也堪獨往謝凡儔¶
　　　次韻顧丈首春臥病遣懐四首¶
無奈春寒勁折緜劇談全似破枯禪泥乾乆積庭隂雪¶
日薄遲生水際烟臭味相憐同故疾心期取次得佳眠¶
扁舟雙屐須料理肯把風光讓少年
<pb:KR4f0049_WYG_013-3a>
熏爐未忍别奇温誰識先生冷意存不用書䝉子公力¶
何曽裾撇季長門秦闗跋馬峯形壯粤嶠褰裳海若尊<md:KR4f0049_SBCK_024-2b>¶一笑枕中春夢醒秖如鴻爪了無痕¶
新年凖擬暫開顔有約晴街散痺頑老境那能三好具¶
春光常是二旬慳(昔人言一春好天/氣不過二十日)荼勲藥福銷除病
選佛¶期仙占斷閒拚卻窮隂過買夜尚留梅月照屏山¶
覔句無妨一字貧蕭然硯北自由身眼空寓物非留物¶
齒冷逢人更閲人雨水已来芳草動麴塵漸放栁絲春
<pb:KR4f0049_WYG_013-3b>
髙車近見多傾覆不但長途畏獨輪¶
　　　落梅二首用二宋落花韻¶
曲折疎籬亞字牆春風顚倒月荒涼吹来笛裏無窮恨¶
飛墜樓頭第一香漠漠烟中疑玉面鱗鱗苔畔即黄腸¶
綠隂青子差堪念不道空枝更可傷<md:KR4f0049_SBCK_024-3a>¶老眼逢春益自傷花光寫貌最難忘隨風罷索巡簷笑¶
著地回思照水妝幾㸃鹿胎餘舊蹟一痕獺髓浣殘香¶
參横為乞相思夢雲影依稀䕶石房
<pb:KR4f0049_WYG_013-4a>
　　　和沈房仲論印十二首¶
白玉摩挲衛青篆虞家題詠陸家收姓名偶爾存天壤¶
騎從何知是列侯(陸友仁有方寸小玉印文曰衛青虞/伯生詩云將軍騎從公主時豈意刻)
(玉為/文章)¶
葫蘆宫井訪斜曛官印濃摹宣德軍閲過土花錢又趙¶
絶無屈曲少人聞(康熙壬寅予同呉尺鳧趙功千丁敬/身鳳凰山訪古過葫蘆井畔老媪家)
(出觀銅印一鈕縱廣二寸許小篆文¶曰宣德軍節度使/之印云淘井時所得欲買之堅不肯墨摹其蹟以歸明)
(年重過老嫗已亡印不知流落何地矣按周顯德六年/從呉越王俶之請升湖州為宣德¶軍以王弟偡為節度)
<pb:KR4f0049_WYG_013-4b>
(使吾子行云凡摹印屈曲盤回唐/始如此今觀此印殆不盡然也)¶
兵象輕將漢印論誰言好古是雲門行間别署軍司馬<md:KR4f0049_SBCK_024-3b>¶狂草淋漓詫醉髠(雲門張紳云天下皆用漢印于名字/之閒隂文屬兵象大唐傳載云永州)
(龍興寺乃呉軍司馬䝉之故宅懷素¶嘗/浚井得軍師馬印每草書用此為誌)¶
四屧爭誇白石藏紛紛鍾鼎費評量好奇更有王都尉¶
卍字回環吐佛光(姜堯章有白石生四屧印王晉卿有/小印文曰晉卿珍玩於卍字中回環)
(刻/之)¶
珍秘永存虛語耳明昌七印繼宣和世間名蹟俱塵劫
<pb:KR4f0049_WYG_013-5a>
不見袁荆簿録多(唐王涯有永存珍祕印金章宗明昌/七印一曰内府葫蘆印二曰羣玉珍)
(祕三曰明昌珍玩四曰明昌御覽五¶曰御府寳繪六曰/明昌中秘七曰明昌御府嚴分宜書畫被籍入内府穆)
(宗時出以充武官世禄成國公朱希忠以善價得之後/以餉江陵張敗又遭籍沒掌庫宦¶官盜出售之其入嚴)
(氏時有袁州司籍官半印入/張氏時有荆州司籍官半印)¶
一自山農鐵畫工休和紅沫寄方銅從茲伐盡燈明石¶
僅了生涯百嵗中(王元章始用花乳石刻私印見鎦績/霏雪録處州燈明石可刻圖書印見)
(郎瑛七/修類稾)¶
故瓦苔皴出未央曽傳金粟道人章時時韋帶穿為佩<md:KR4f0049_SBCK_024-4a>¶
<pb:KR4f0049_WYG_013-5b>
真樂無如吾竹房(顧阿瑛偶得未央宫故瓦頭朱伯盛/為刻金粟道人印吾子行有竹素山)
(房我最嬾懷真樂飛丹霄數印印鼻¶小韋/帶嘗在手弄之欲和其四角令有古意)¶
閉闗頌酒屬蛾睂匕首夫人擅巧思不見雉臯雙窈窕¶
書中有女畫中詩(宋奉華劉妃有閉闗頌酒之裔印予/嘗見明妓徐驚鴻書扇印文曰徐夫)
(人皆以婦人用男子事徐更巧合又¶嘗見冐辟疆姬人/金玥蔡含合筆畫紅梅玉茗小印文曰書中有女畫中)
(有/詩)¶
追仿蟲魚枉用猜底須獵碣辨纖埃秖宜規矩斯冰體¶
好為偏旁正誤来
<pb:KR4f0049_WYG_013-6a>
何震密疎能結構文彭精巧更紆餘許(初/)徐(霖/)歸(文休/)¶
李(流芳/)風流在善謔應推孫太初(太白山人孫太初印/多自制時有方唯一)
(者𦕈一目而善謔孫¶為制一印唯一每書輒用之李獻/吉戲題其上曰方唯一目印制甚曲信是盲人罔覺其)
(俗唯一知而亟毁之印制乃朱文三字相連/而横界其中寓目字也見徐元懋¶古今印史)<md:KR4f0049_SBCK_024-4b>¶貴主當年重品題劫灰澒洞賸懸黎皜臣死後良工歇¶
切玉何人更似泥(予友趙飲谷曽得明樂安長公主小/玉印篆刻極精子為作歌周櫟園侍)
(郎云自江皜臣死/無復能刻玉者矣)¶
絶藝吾鄉豈識真布衣前數顧山臣城南詩老推能事
<pb:KR4f0049_WYG_013-6b>
肯刻龜螭與貴人(謂丁/敬身)¶
　　　同許初觀游城北興福寺(寺為宋薛左丞/昻捨花圃地建)¶
新晴無伴與經行𤣥度能消世外情鄰叟誰知左丞圃¶
野僧不避太師名疎疎緑竹穿空地澹澹青山見隔城¶
漫道賢愚同是夢黨碑千佛至今榮(朱弁曲洧舊聞云/國子監無名氏題)
(元祐黨籍碑/曰¶千佛名經)¶
　　　三月三日同許初觀訪魯秋塍山長於敷文書¶
　　　院即事有作二首<md:KR4f0049_SBCK_024-5a>¶
<pb:KR4f0049_WYG_013-7a>
萬松難覓昔人栽勝地天教講席開嶺上白雲閒不出¶
湖中空翠逺還来先生正值成春服都養猶能治酒杯¶
醉向層巔問蘭渚越山如髪隔江隈¶
長風不斷送雄談上已毋忘此盍簪詩國芳情花作骨¶
儒門淡味水回甘曲江名噪同秋賦禹穴書奇約晩探¶
乗興重来寒食近十分蒨絢看晴嵐¶
　　　同少穆竹田敦復南漪飲呉山酒樓時桃始花¶
　　　薄暮汎月歸諸君送予至西橋别去
<pb:KR4f0049_WYG_013-7b>
青山繞郭宛游龍對酒烟光分外濃春入花枝燒客眼¶
望窮雲海盪吾胷懐人袖有三年字倚健身辭九節笻¶
歸艇市橋穿月影一時笑語最從容(時聞西顥/將南歸)<md:KR4f0049_SBCK_024-5b>¶　　　徐丈紫山沒三年矣聞湖上故居名黄雪山房¶
　　　者已拆賣於人雪樵有詩弔之予亦次韻¶
逸氣凌霄一劒飛眼中人物似翁稀百年無地悲華屋¶
萬古空山隕少微春雨如聞吟屐響夕陽不見釣船歸¶
門前鴨腳青青在為訪遺蹤淚滿衣
<pb:KR4f0049_WYG_013-8a>
　　　題沈石田蹇驢覓雪圖¶
兩崖對矗寒空峭霽色雲端迥相照瀑冰挂折板橋低¶
千丈玉龍尾不掉山腰居人下無路狐&KR2387;兔迒迷窅窱¶
疎林欹倒深磵埋獨凭危闌展孤眺長耳衝風前為誰¶
袖裏鞭梢若垂釣後者據鞍自呵手涕凍鼻中强為笑¶
乾坤清氣入詩脾口不能言領其妙君不見歇後鄭五<md:KR4f0049_SBCK_024-6a>¶作相時心腸冷落無人知風雪灞橋驢子上何如二十¶
四考居台司又不見黄山先生句得髓圭璧絮鹽良可
<pb:KR4f0049_WYG_013-8b>
已詩名世號趙蹇驢何如頭鵝獻罷吟春水昔年眯眼¶
輭塵紅鑿冰不到河伯宫寒風密雪郭熙畫張之秋暑¶
銷爞爞(丙辰秋日在長安觀郭熙寒風/密雪圖於徐亮直太史席上)此圖物色將毋
同眼明今¶見石田翁安得人間五六月移置宻雪圖
當中我當為¶文䇿拜廬山公¶
　　　寒食同少穆初觀城南看花用東坡上已日攜¶
　　　酒出游韻¶
熟食例多潑火雨江吐微雲徧村塢三㸃五㸃欲霑衣
<pb:KR4f0049_WYG_013-9a>
見慣山童不我侮雨收沙路輭且平斜上層岡勢交午<md:KR4f0049_SBCK_024-6b>¶林中百舌哢春聲似與游人相爾汝遺民那記白雁来¶
近岫猶看青鳳舞東風吹返美人魂楊妹劉妃心獨苦¶
叢叢幻出淡燕支似倚牆頭懐故主微聞流水響佩環¶
邀取新蟾鬬眉嫵意行復入古梵宫礎斷方花臥黄土¶
西番佛塔滅遺蹤廢井桔橰灌蔬圃黒龍飲器閟金陵¶
真帖蘭亭迷處所木波不見老講師畫壁烟銷執爐女¶
一十六年追昔游存殁闗心首為俯呉(尺/鳧)袁(舒/雯)沈(欒/城)子
<pb:KR4f0049_WYG_013-9b>
已泉下泉下傷春寂無語杭子(大/宗)上書方待罪丁(敬/身)趙¶
(功千/意林)棲遲掩衡宇荒祠依舊祈蠶官漠漠輕隂咽簫鼔¶
重来白髪映花紅只有尊前周與許平生不數蔡充兒¶
送抱推襟兩無阻憑君妙句發天慳嵗既晏兮孰華予<md:KR4f0049_SBCK_024-7a>¶　　　次韻顧丈月田以羅浮竹葉符見贈¶
我生探奇心未暇歴幽窈側聞羅與浮合離冠海嶠劉¶
仙有古壇解種不秋草(金人馬天來賦竹句/云人天解種不秋草)亭亭挺琅
玕主人¶後天老夜吸沆瀣杯揮毫向翠葆淋漓太平符
<pb:KR4f0049_WYG_013-10a>
糾繆龍¶蛇繞至今留靈蹤葉葉出意表蟲鎪并蝸篆屈
曲疊微¶𦕈可遇不可求詎屑釵頭裊閒居窮山經類不
遺細小¶晩逢丈人厚詩格倍精好先以丹竈泥圓如芡
堪齩次¶第贈數翻片碧覻天巧書癡笑識字學媿蟫魚
飽何況¶雲雷文多怪縁見少更聞玉局翁灑墨亭山曉
竹間葉¶㸃斑感物豈異道安得手摘之與此為二寳(東/坡)
(過瑞昌亭子山題字石壁¶㸃墨竹葉上至今環/山之竹葉上皆有墨㸃出僧道璨桞塘外集)願尋絳
囊佩同試鹿盧蹻虎豹跡<md:KR4f0049_SBCK_024-7b>¶俱潛鴻䝉首初掉翺翔雙髻
<pb:KR4f0049_WYG_013-10b>
峰名嶽恣搜討問年將書¶亥禁飲休犯夘齋心訪隠訣
一御籜龍矯再乞安期蒲¶坐令白髪掃¶
　　　原作　　　　　　　　　(仁和/)顧之珽(搢玉/)¶
　羅浮耀南離巗崿深且窈玉乳與金膏隠現半霞嶠¶
　陽崖產肉芝隂澗生朱草遇之一採茹換骨能不老¶
　所嗟塵世人入目等蓬葆常聞十三峯籠&KR0034;萬竿繞¶
　圍徑二十尺其長矗雲表作篾環無端節目窮要𦕈¶
　葉大如芭蕉風来緑裊裊更有劉仙壇符竹卻瑣小
<pb:KR4f0049_WYG_013-11a>
　髙秪數尺强單複各佼好一葉兩葉中篆籀若蟲齩¶枯
　腴自區别紋畫甚儇巧余昔展衰步探歴未曽飽<md:KR4f0049_SBCK_024-8a>¶今以
　轉贈君博物理難曉云可辟不祥符籙有至道¶稚川載
　登涉引據按靈寶(抱朴子登涉符引靈寳/經以保日義日為吉)入山宜佩¶之
　舉足任蹻蹻精鬼俱遁藏虎狼皆震掉留俟五嶽¶游
　幽竒遂徧討毋須擇天禽(書符以天禽/日宜入山)不待覔剛夘
　諾¶臯及太隂祕祝多偽矯惟有攜此符諸術盡可掃¶
　　　清明後一日魯秋塍招同顧丈月田許初觀看
<pb:KR4f0049_WYG_013-11b>
　　　花山中分韻¶
城南約在許再攀風磴直上礬頭山故人喜作此山主¶
看花不用開門&KR1498;縁坡蜿蜿得細路長紅小白爭妖嫻¶
玉壺臺邊富奇石一花一石相回環花梢湖影展曉鏡¶
諸峰浮渲梳新鬟風光如此可不飲酒脯更破先生慳<md:KR4f0049_SBCK_024-8b>¶興酣花下或成夢夢作蝴蝶飛翩翾我輩幸無世網縳¶
豪氣豈受名流謾笑看修竹有彈事合羨野鷺多清閒¶
芳時晴景古難得處處拜埽呈膏糫只愁明日風雨驟
<pb:KR4f0049_WYG_013-12a>
碧翁善幻如黎靬呉牋襞就字草草醉語請君方便刪¶
　　　次日顧丈載酒邀同少穆初觀就飲秋塍於山¶
　　　中同用昌黎山石韻¶
宿雲巖際光熹微昨日花好今日飛初飛幾片花尚好¶
莫待緑葉枝頭肥人云虎頭最癡絶迎繁送謝世所稀¶
挈壺攜榼到故處愛花汲汲忘朝飢空山寂寞二百載¶
但有弦誦闗林扉天賖勝事在今日紅㽔素蕚吹霏霏¶
狂歌豪句裂崖石轟飲一解酸寒圍酒痕未洗此又涴<md:KR4f0049_SBCK_024-9a>¶
<pb:KR4f0049_WYG_013-12b>
莫惜白苧裁春衣長恨古人不見我六龍羲御無停鞿¶
請君試聽陌上曲斜陽自逐香車歸¶
　　　西顥自都下歸里數日即有閩中之行詩以送¶之¶
一尊三載得相同過嶺輕裝趁曉風舊雨能来今雨外¶
歸程并在客程中舉氊書好才稱捷横槊詩成氣自雄¶
(時客將/軍幕府)春盡到逢丹荔熟平安先報海天東¶
　　　題周少穆所藏馬和之小景二首(畫上有楊妹/子題云雨洗)
　　　(東坡月色清市¶人行罷野人行莫嫌犖确/坡頭路自愛鏗然曳杖聲東坡黄州作也)
<pb:KR4f0049_WYG_013-13a>
六飛當日駐錢塘曽畫毛詩馬侍郎五百年来遺墨盡¶
秋林曵杖見呉裝<md:KR4f0049_SBCK_024-9b>¶便娟小楷媚多姿似見楊家弄筆時南渡已無文字禁¶
宫闈也愛寫蘇詩¶
　　　諸公詩来兼詠山石予詩似有未盡再用前韻¶
　　　賦一首¶
畫水最數孫知微崩灘駭浪勢欲飛畫石最數畢京兆¶
深坳淺凸瘦不肥誰知石亦有水勢萬松嶺上見者稀
<pb:KR4f0049_WYG_013-13b>
突如灧澦數閒屋險如盤渦掉蛟飢軒然大波逼簷際¶
諦視始覺居巖扉山中之人以為玩飽此朝暉與夕霏¶
今辰分取更供客青鞵同闖書城圍看花酌酒枕石臥¶
白雲冉冉生我衣山空晝寂衆禽響嘲客徒步無金鞿¶
金鞿不若徒步穏醉踏花影敧斜歸<md:KR4f0049_SBCK_024-10a>¶　　　穀雨前一日同顧丈月田周少穆金壽門丁敬¶
　　　身施竹田呉敦復張南漪泛湖二首¶
落花片片㸃衣斑湖上佳游尚未閒人影不離春水舫
<pb:KR4f0049_WYG_013-14a>
詩愁都在夕陽山漁莊欵乃烹蓴去僧院留連試茗還¶
為謝垂楊如舊識白頭慣見舞弓彎¶
年時春思盡銷沉老去湖山興不禁擬拜東風侯萬户¶
誰遮西日價千金梨花酒熟江城晩杏子衫輕水寺深¶
容易隄邊各分背數峰平逺又成隂¶
　　　同作　　　　　　　　(錢塘/)呉　城(敦復/)¶
　三分春色漸成空猶有殘花爛漫紅病酒不嫌新户¶
　減看山更喜舊游同雨前槐火催煎茗扇底香塵暗<md:KR4f0049_SBCK_024-10b>¶
<pb:KR4f0049_WYG_013-14b>
　度風如此晴湖應見慣尊前大半白頭翁¶
　　　同壽門敬身登寳石山天然圖畫閣予不游此¶
　　　已十四年矣用前韻題壁¶
山樓孤絶少人登妙友同凭記昔曽林氣暖時濛似雨¶
湖光空裏淡於僧畫尋白石無殘墨(沈啟南/曽寓此)榜賸樗寮
有¶痩藤(湖山勝槩扁/張即之書)十四年来筋力減峰頭直上笑猶
能¶
　　　桑弢甫水部買得元人百家詩後有小牋黏陳
<pb:KR4f0049_WYG_013-15a>
　　　氏坤維詩蓋故家才婦以貧鬻書者惜不知其¶
　　　里居顛末爾讀之有感次韻一首并徵好事者¶
　　　和焉¶
姓字深閨豈易知偶傳紙尾賣書詩難追冩韻仙家事<md:KR4f0049_SBCK_024-11a>¶應共牽蘿絶代悲彤管更添髙士傳墨卿別注有情癡¶
廻腸似共縑緗往惆悵令人展巻時¶
　　　原作　　　　　　　　　　　陳坤維¶
　典及琴書事可知又從案上檢元詩先人手澤飄零
<pb:KR4f0049_WYG_013-15b>
　盡世族生涯落魄悲此去雞林求易得他年鄴架借¶
　應癡亦知長別無由見珍重寒閨伴我時(丁巳又九/月九日廚)
　(下乏米手¶檢元人百家詩付賣以供饘粥之/費手不忍釋因賦一律媵之陳氏坤維題)¶
　　　訊筠谷足疾¶
杜門計好合逡巡謝遣庸醫病未真宗少文為臥游客¶
白居士作坐禪人(香山詩足輭/妨行便坐禪)枕邊書巻欹翻午樓上
花枝¶逺望春猶有不妨談笑處祝君將䕶長年身<md:KR4f0049_SBCK_024-11b>¶　　　足疾臥床已閲一春穀雨日䝉樊榭枉存并慰
<pb:KR4f0049_WYG_013-16a>
　　　以佳什次韻率和　　　　(錢塘/)鄭　江(璣尺/)¶
　無復澆愁酒數巡科頭偃臥任天真讀書未必窺全¶
　豹閲世誰憐號半人重惜鶯花三月暮空辜平逺一¶
　樓春勸君努力追懽賞領畧風光現在身¶
　　　廣陵同人招集花畦看芍藥四首¶
三三徑在豔香中窗户玲瓏一水通尚有江南寒意思¶
留人四月賞芳叢¶
又是揚州櫻筍時三年前事費尋思重来也擬修花譜
<pb:KR4f0049_WYG_013-16b>
不道劉郎鬢有絲¶
分畦結屋祀花姑金剪甘泉雅稱無為向惜花人說道<md:KR4f0049_SBCK_024-12a>¶曉来風露不禁扶¶
風吹笑語隔簾波畫航輕移此處過我與王郎(載/揚)同是¶
客玉杯情重主人多¶
　　　漢銅雁足鐙歌為半槎賦(槃下銘云竟寧元年/䕶為内者造銅雁足)
　　　(鐙重四斤十二兩䕶¶武嗇夫霸掾廣漢主石丞/賞守令麋䕶工衣史不禁首山宫内者弟卄五)
　　　(受内/者)
<pb:KR4f0049_WYG_013-17a>
蒲阪首山青逶迆黄帝鼎成龍胡垂戰且學仙事絶奇¶
茂陵劉郎始祝釐流傳奕葉敦書詩猶崇祀典敞雲楣¶
妍蛾無姅夕侍祠金釭如虹摻手攜望靈之来月出時¶
神光下屬風披帷翩然而逝不可期勞心悄兮煎蚖脂¶
隂精沙麓祚始衰效祥安得齋房芝後代蛤彩瑩瓊肌¶
不照緑綈方底兒此鐙行第人見之細數瑶瑟彈冰絲<md:KR4f0049_SBCK_024-12b>¶銘字儼如沙畫錐内者嗇夫掾丞令年是竟寧嗟已竟¶
制器尚象古示儆隨陽有序亦天性銅花涵碧秋水淨
<pb:KR4f0049_WYG_013-17b>
雅勝羊頭與鳳柄夜涼可親宜放鄭千年瓠史寄閑評¶
君家自發短檠詠¶
　　　五月二日集小玲瓏山館觀李遵道古木幽篁¶
　　　圖(欵云至治癸亥十一月卄有/五日薊邱李士行遵道製)¶
溽暑集林亭軒窻喜塏爽黯慘尺幅中風枝互偃仰此¶
君近醉日晩筍穿幽壤因依青銅柯挺挺絶無黨要之¶
氣味同詎作榮枯想薊邱名家子畫法不可兩筆傳金¶
錯刀格肖珊瑚綱盤根積溜痕密葉分泉響題字正癸
<pb:KR4f0049_WYG_013-18a>
亥事與年籥往駛雨送微涼偏宜今日賞<md:KR4f0049_SBCK_024-13a>¶　　　同人攜茗集張漁川齋中試惠山泉用涪翁韻¶
呉客逺来好風俱扁舟載泉兼載書梅龍貪睡鞭不起¶
分得數斗纑塘珠鬭茗須鬭芳而腴羣賢列坐鐺腳如¶
嗟予微疾不能飲湖目但思蓮子湖(予以病戒茗/煎蓮子代之)¶
　　　同作　　　　　　　　(臨潼/)張四科(漁川/)¶
　平泉飲水置驛俱好事應得牽聨書瓦罌遺我作茗¶
　㑹旗槍鬭試湯翻珠舌本小啜甘露腴米老稱兄我
<pb:KR4f0049_WYG_013-18b>
　亦如當前一任傖父誚渇吻直欲無江湖¶
　　　漢銅龍虎鹿盧鐙歌為敬身作(銘四字曰/宜子孫吉)¶
今年曽詠雁足鐙新詩傳唱滿廣陵歸来江上訪髙士¶
又見一鐙奇可稱鐙似舟形本無足亦非錠中堪置燭<md:KR4f0049_SBCK_024-13b>¶(吕靜韻集無足曰鐙有足曰/錠徐鉉云錠中置燭謂之鐙)偃則為蓋仰為盂盂乃有
咮中有軸¶鹿盧一轉一惆悵心在兩京千載上焚蘭照
影復何人¶可憐漆炬迎幽壙盂底鏤文出良手青琱素
威分左右¶(後漢書張衡傳左青琱以揵芝/右素威以司鉦注青龍白虎也)銘銜三字宜
<pb:KR4f0049_WYG_013-19a>
子孫子孫今日知誰¶某廬江李氏昔得一獨少羲文片
辭吉江淹漫歎庶人¶鐙充庭艷帳何堪述與君莫師無
眼禪頂禮白石蓮花¶前燈傳無盡詩無盡試與佳兒誦
此篇¶
　　　曲陽孫晴崖明府寄唐北嶽廟李克用題名碑¶
　　　拓本¶
咸通以後唐運徂黄家日月誇休符狂童犯順據帝座¶
天子下殿奔成都淮南節度靜如死滎陽相國憤不蘇<md:KR4f0049_SBCK_024-14a>¶
<pb:KR4f0049_WYG_013-19b>
易定將軍哭隨駕號召大帥行天誅雁門九郎勇蓋代¶
義兒奮迅生馬駒望春宫前蹴踏處沙飛瓦震相呑屠¶
都都統論功第一收城建義應無殊翠華自此亟返正¶
王公封賞懸非誣英雄不殞上源驛力為姻舊親援枹¶
膽落幽鎮兩兇豎講和解甲歸飛狐猶恨汴讎未遽滅¶
矯首東望鬱以紆是時道出安天廟同申祈報憑靈巫¶
誰知光嶽已分裂惟有正直神所羭銀鉤鐵畫隴西字¶
多年風雨龜埋趺我友牽絲政優暇命工構屋看重扶
<pb:KR4f0049_WYG_013-20a>
一番拓寄正炎夏凛凛勁氣生眉須¶
　　　秋齋夜宿¶
新秋未徂暑夜氣先侵簟空館心悄然求夢翻成魘醒<md:KR4f0049_SBCK_024-14b>¶聞竹聲喧播蕩仍掩斂秪有故時簾因風時一颭¶
　　　次韻敦復秋夜有懐堇浦¶
秋夜懐人百不宜憐君去國意遲遲上書北闕身無補¶
祖道東門鬢有絲鶴睡已知更幾轉蛩吟漸覺嵗將移¶
歸来仍是南村伴酒釅燈明共賦詩
<pb:KR4f0049_WYG_013-20b>
　　　題友人讀書圖¶
人言明山賔讀書何堪官君胡讀不輟豈樂在考槃不¶
見當路子百年但笑端臧穀等亡羊我自惜跳丸仲任¶
苦閲市令狐常借看況此籖帙富津逮知非難是身椰¶
子大萬巻何處安憎人異郗公中有渤澥寛¶
　　　秋夜不寐<md:KR4f0049_SBCK_024-15a>¶蕭然欹枕有餘清疑是千林訴不平一室青燈和月暗¶
滿空涼雨挾潮鳴心依故處偏多感秋入衰年最易驚
<pb:KR4f0049_WYG_013-21a>
只恐明朝攬圓鏡白鬚新見兩三莖¶
　　　七月五日滿月精舍同汪旭瞻坐雨用東坡韻¶
　　　二首¶
人生違鄉閭膠擾徇所務念子歙浦来寂寞早秋度相¶
從問字餘香飯青蔬煑坐聽窗前竹雨腳喧萬縷風
驅¶雲行西一席天影露起祝盋底龍四野待傾注¶
雜樹響城隅蔓草泫城上此間夜色幽想見佛燈亮既¶
霽行歸休野水有微漲緬昔白駒張畚築事一餉(杭城/為張)
<pb:KR4f0049_WYG_013-21b>
(士信¶重築東城拓地/三里至今曠如郊外)閱人寧足計望古吾何愴長歌敵
秋氣放<md:KR4f0049_SBCK_024-15b>¶士老更放¶
　　　西林過滿月精舍¶
不見幽人乆香林興獨乗學多先識字年長欲依僧竹¶
影掃空壁蟲聲棲壊塍秋蟾圓幾夕靈鷲約同登¶
　　　齒痛¶
齒剛每先折古語良非虛病因從口入致此溯厥初吾¶
生歴荼苦嗜甘廼其疎見飴若養老得蜜如癊除遂令
<pb:KR4f0049_WYG_013-22a>
齦齶内有妖為安居齾似蛀蚛石動比&KR1557;&KR1632;車秋来忽¶
作楚呻吟廢翻書五十又過二早衰惜居諸世味已飽¶
諳長此安齟齬但憂即漸墮齳然無復餘少留了殘齏¶
丹朱許我歟(龍魚河圖云/齒神名丹朱)<md:KR4f0049_SBCK_024-16a>¶　　　雨中金燈花¶
盡日凄凉雨叢花照素秋碧檠看最痩紅艷欲俱流有¶
淚長門夜無人小院幽更憐湖畔路翠燭冷颼飀¶
　　　秋曉同旭瞻湧金門外渡湖至金沙港
<pb:KR4f0049_WYG_013-22b>
山游屢有期人事每牽紲昨因林僧約蓐食興始決適¶
茲積雨餘天水共澄澈宿雲脫諸峯秋鏡眉影列我舟¶
&KR0914;其中秀色飽攬擷俯窺魚乗空樂意兩無别環洲渺¶
荷芰樓臺互明滅去去最宜人涼蛬鳴不輟¶
　　　行春橋道中¶
石橋横澗曉登登臨水時逢洗鉢僧踏破秋光入松影¶
不辭路滑訪南能<md:KR4f0049_SBCK_024-16b>¶　　　游靈隠寺巨公飯予於面壁軒
<pb:KR4f0049_WYG_013-23a>
去年秋雨聲蕭颯面壁軒中寄禪榻曉起推窗失四山¶
白雲正滃神尼墖今年秋霽風灑然钁頭重舉舊因縁¶
隨時喫飯看山坐不是諸方五味禪¶
　　　巨公重建春淙亭於清繞橋詩以落之¶
髙僧能復古結構樹隂間倚檻宜聽水登橋好看山魚¶
隨落花出龍帶晩雲還只在斯亭下来春賸占閒¶
　　　下天竺寺後尋三生石¶
秋滿空山草樹平澤公遺蹟此經行風篁解笑有真意
<pb:KR4f0049_WYG_013-23b>
蒼石能言非俗情浮世無端傷往事故人何處話三生¶
裵回欲問林間笛桂子峯頭待月明<md:KR4f0049_SBCK_024-17a>¶　　　書柘湖張龍威長短句後二首¶
踪跡江湖燕尾船一回相見一流連新詞合付兜娘唱¶
可惜紅牙久寂然¶
樂笑翁今不可回補題五闋屬清才薛家鏡子塵昏後¶
悽絶何人喚夜来(龍威有和予續樂府補題五闋其天/香賦薛鏡云粉潔休磨塵輕不染識)
(取夜来名字深/有感於予懐也)
<pb:KR4f0049_WYG_013-24a>
　　　堇浦歸里同諸君過報國禪院池上分得時字¶
故人罷官歸水月同襟期秋聲了不聞如僧退院時坐¶
石鳥下樹叩檻魚出池夕陽沒荒城歸去無人知¶
　　　夕次石門¶
望望石門縣秋烟路欲迷村深忘逺近月出辨東西桑¶
影過橋密蟲聲傍水低吾衰怯風露敢後暝鴉棲<md:KR4f0049_SBCK_024-17b>¶　　　過嘉興¶
不到禾興郡於今又八年尖頭學繡塔平底載花船波
<pb:KR4f0049_WYG_013-24b>
冷鴨羣語風髙鷺獨拳只除鬚鬢改何處不依然¶
　　　曉登虎邱别戴綸長¶
風吹青桂枝石徑何嫋嫋言登千人坐放眼閲清曉片¶
月尚樓角初陽已塔杪香殿上盤旋飛梁俯幽窅兩崖¶
裂秋碧椷劍天影了直臥古樹深倒聽墜葉小地勝忘¶
羇游心清絶魔嬈故人此為别益我迴腸繞遥知陟層¶
顛雲帆在縹緲¶
　　　晩過梁溪有感
<pb:KR4f0049_WYG_013-25a>
九龍之山山九峰峰峰晩秀凝雲松我見青山輒心喜<md:KR4f0049_SBCK_024-18a>¶青山見我如為容卄年来往梁溪道可憐不見青山老¶
繭紙題詩此際同竹爐煮茗當時好三面看山暝色催¶
舊游零落使人哀(昔年惠山主人汪上舍青/渠王吏部蒻林俱已物故)依稀第二
泉邊路¶半在蒼烟落葉堆¶
　　　嶰谷以棲霞僧所送木𤓰見贈¶
昨日繖山山有信秋黄新摘滿林烟氣含酸味偏宜客¶
形借癃名合近禪一種苞苴足幽事十分熏習伴無眠
<pb:KR4f0049_WYG_013-25b>
裁詩為憶明居士更擬抽帆上寺前¶
　　　九日半槎招集行菴以仇英畫淵明像為供分¶
　　　得歸字¶
天公惜重九昨雨今朝暉出郭有成約小築傍禪扉蘭<md:KR4f0049_SBCK_024-18b>¶&KR0146;一彈指密林翠四圍刁調無罷風將作焜黄飛撫時
共清歡几榻含幽微慨然想陶公妙畫猶依稀如詩枯
而腴相者空舉肥采菊薦一巵願為公白衣俯仰千載
下人事多纆徽此中有真意非公誰與歸
<pb:KR4f0049_WYG_013-26a>
　　　同授衣廉風游建隆寺用沈傅師游道林嶽麓
　　　寺韻(在揚州城北宋太祖征李/重進駐蹕於此勅建為寺)
淮南訪古難盡論出郭坦迆馬可奔忽聞寺擅大宋號
一林黄葉開祗園當時李氏此重鎮雕青天子宅相尊
病龍上升帝命改戰功猶憶超何樊(樊愛能/何徽)比肩事主
趙㸃檢肯為泥首延朝昬親征致煩黄屋駕禪枝更閲
七萃屯殘碑臥地字暗摸頽垣掘斷無三門山僧去後
佛火滅餘憤夜照荒燐㾗歐史不書韓瞠眼議論誰復
<pb:KR4f0049_WYG_013-26b>
能¶歸根圭齋别立三臣傳大快人意釂滿樽房陵半㐲
瞥¶眼見陳橋一詔隨風翻圓通寮中袒背字重圍何術
能¶騰軒(賛寧續傳載云開寳末江州圓通寺旦過寮中/有客僧將寂滅袒背以示其徒有雕青李重進)
(三/字)莫言幻境等空¶寂綱常足以扶黎元<md:KR4f0049_SBCK_024-19a>¶　
　
　
　樊榭山房續集巻三¶
<md:KR4f0049_SBCK_025-1a>¶
<pb:KR4f0049_WYG_014-1a>
欽定四庫全書
　樊榭山房續集巻四¶
　　　　　　　　　　　　　　錢塘厲鶚撰
