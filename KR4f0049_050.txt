# -*- mode: mandoku-view -*-
#+TITLE: 樊榭山房集
#+DATE: 2015-09-23 10:30:50
#+PROPERTY: JUAN 50

¶
　　　　　　　　　　　　　　錢塘厲鶚撰¶
　　詞乙(北樂府/小令附)¶
　　　人月圓(黃鐘宮/)¶
　　　　甘露寺懐古¶
夕陽江上呉朝寺曾記昔留題火焚松徑塵埋蓮鑊雨¶
洗苔碑　樓空多景鐘聲今古帆影東西花開花謝潮
<pb:KR4f0049_WYG_020-1b>
生潮落物是人非¶
　　　　長安某氏廢園¶
行人指㸃城南路往事半糢糊烏衣門巷平泉樹石金¶
谷笙竽　當時深貯娘名御史妾號尚書而今但有空<md:KR4f0049_SBCK_031-1b>¶池飛燕破瓦奔狐¶
　　　叨叨令(正宮/)¶
　　　　碧浪湖感舊¶
月圓波靜蘇灣暮一船兩漿橫塘渡秋燈紅袖曾偷護
<pb:KR4f0049_WYG_020-2a>
曉妝青鏡初囘顧憶殺人也麽哥憶殺人也麽哥重來¶
都是傷心處¶
　　　醉太平(正宫/)¶
　　　　看梅宿西溪山莊¶
掩篔笆野橋護莎砌田坳梅花雪擁閣如巢供吾儕睡¶
飽溪深溪淺隨春笑窗明窗暗疑人到鐘初鐘絕帯詩¶
敲剰香吟半瓢<md:KR4f0049_SBCK_031-2a>¶　　　　東郊小隠
<pb:KR4f0049_WYG_020-2b>
小人哉學圃諸生耳傭書門前緑柳䕃清渠東風菜吐¶
游仙枕外分朝暮牽絲棚外看來去選官圖外論贏輸¶
閑中樂乎¶
　　　　題村學堂圖¶
村夫子面孔渴睡漢形容周遭三五劣兒童正抛書興¶
濃探雛趁蜨受朋儕哄參軍蒼鶻把先生弄甘羅項橐¶
笑古人聰不樂如菜傭¶
　　　　春雨
<pb:KR4f0049_WYG_020-3a>
濕東風燕剪灑芳樹秋千掃晴娘拜惜花天對珠簾暮¶
捲濛濛遮住宜春院絲絲吹上傷春面瀟瀟唱出送春<md:KR4f0049_SBCK_031-2b>¶筵好春光去遠¶
　　　　初夏園居¶
野荼䕷葢瓦水楊柳穿笆翠畦深護小人家看童兒戲¶
耍種𤓰不長東陵價賜櫻不羨長安話澆蔬不減漢隂¶
佳任東風過馬¶
　　　後庭花(仙吕宫/)
<pb:KR4f0049_WYG_020-3b>
　　　　冬日同江聲登呉山¶
仙山迴磴重酒樓空翠中霜落千門樹風清十廟鐘夕¶
陽東越王何在鴉翻江上峯¶
　　　　次韻　　　　　　　　　　金志章¶
　林疎翠靄重山圍閭井中輦道穿危磴叢祠響午鐘<md:KR4f0049_SBCK_031-3a>¶　酒樓東天開圖畫烟江千萬峯¶
　　　醉中天(仙吕宫/)¶
　　　　張龍威送醉蟹
<pb:KR4f0049_WYG_020-4a>
無復爬沙樣風味付廚娘纎手紅椒擘繡匡只合糟邱¶
葬春雨瀟瀟夜窗背燈情況畫眉人肯分將(事見張/敞集)¶
　　　一半兒(仙吕宫/)¶
　　　　金華寳婺觀¶
雲衣月面佩珊珊夜駕天風下古壇響入赤松山外山¶
篆烟殘一半皃浮空一半兒散¶
　　　　呉甌亭瓶花齋剪橙小集¶
移從夜雨記親栽剪向西風入手纔剖霧莫辭傾翠醅<md:KR4f0049_SBCK_031-3b>¶
<pb:KR4f0049_WYG_020-4b>
輭金杯一半兒詩成一半兒改¶
　　　　上虞百官江口舜廟¶
重曈此地有遺苗野廟空江玉座銷無復百官趨早朝¶
話漁樵一半兒龍工一半兒鳥¶
　　　　浮山禹廟和嶰谷¶
雲根不出廟庭隅神怪當年豈盡誣塑壁尚存山海圖¶
看糢糊一半兒蝸涎一半兒雨¶
　　　　呉山伍公廟
<pb:KR4f0049_WYG_020-5a>
青山遥對海門斜時見靈旗濕浪花夜夜夜潮驚萬家¶
閃棲鴉一半兒聲囘一半兒打¶
　　　　鶴林寺米襄陽祠<md:KR4f0049_SBCK_031-4a>¶仙花僧竹認松龕遺像依稀海岳菴野䑕有時鬚被銜¶
護伽藍一半兒塵添一半兒減¶
　　　　淮隂漂毋祠¶
淮流日夜走青蘆老屋煙煤一飯餘亭長有妻曾媿無¶
漢規模一半兒韓侯一半兒母
<pb:KR4f0049_WYG_020-5b>
　　　　松江超果寺一覽樓寫望¶
潮迴黄歇浦邊春天界秦皇道上曛山冷陸機茸内雲¶
畫難分一半兒丹青一半兒粉¶
　　　　題呉抱村閒居消夏圖¶
緑楊風裏掩茅茨紅藕香中收釣絲翠竹影邊吟小詩¶
日長時一半兒橫經一半兒史<md:KR4f0049_SBCK_031-4b>¶　　　青歌　(仙吕宫/)¶
　　　　悼呉中歌者
<pb:KR4f0049_WYG_020-6a>
花前偷回嬌盼賞知音舞袖弓彎何處秋墳唱夜闌抛¶
郤青團扇兒閒風流旦(元夏雪蓑青樓集李/嬌元人目為風流旦)¶
　　　四塊玉(南吕宫/)¶
　　　　題大滌貝鍊師房¶
種藥鉏分茶筅蒼檜空堂隠臞仙碧桃幽徑閒尋徧一¶
柱煙五洞天九鎻泉¶
　　　　沈歸愚侍郎天台歸過訪¶
霜滿鞾塵侵馬白首諸公戀東華相逢愛説天台話躡
<pb:KR4f0049_WYG_020-6b>
嶠霞飯澗麻吟瀑花<md:KR4f0049_SBCK_031-5a>¶　　　閱金經(南吕宫/)¶
　　　　同吳可堂游潮鳴寺¶
竹外青蓮座水邊黄面僧掃葉烹茶折脚鐺迎罷翻金¶
字經蒼苔徑看碑廊下行¶
　　　　澆藥井¶
抱甕忘機事栽花消俗縁中有桐君上品傳泉飛流當¶
暑天雲漿嚥主人平地仙
<pb:KR4f0049_WYG_020-7a>
　　　朝天子(中吕宫/)¶
　　　　送樓于湘歸呉門¶
稻齊鱠肥久憶呉中味乗秋帆影去如飛嫋嫋菱歌起¶
鶴市誰依鴻廡單棲算歸時仍客裏得歸且歸吟不了<md:KR4f0049_SBCK_031-5b>¶烟波意¶
　　　　同作　　　　　　　　　　馬曰璐¶
　擬行未行猛賦得歸期定木犀香裏晚雲晴盼殺臯¶
　橋影秋五湖清月二分明寫相思兩地情酒城鴨城
<pb:KR4f0049_WYG_020-7b>
　莫忘了盟鷗等¶
　　　　紅橋納涼¶
藕湖柳渠亭館風多處十年隋苑舊詩逋團扇招涼句¶
茉莉鬟酥薔薇衣露隔船窗聞笑語不須醉扶月上紅¶
橋去¶
　　　　春煙¶
遠林翠侵煗處迷離甚夜來輕抹畫廊深和月梨花浸<md:KR4f0049_SBCK_031-6a>¶褭上羅襟飛上瑶簪似幽期一縷心再尋至今春有禁
<pb:KR4f0049_WYG_020-8a>
情難禁¶
　　　滿庭芳(中吕宫/)¶
　　　　殘秋湖上有懐月田筠谷穆門三君之殁¶
湖山宴娯景留年去社散人徂畫橋煙艇風蒲路極目¶
愁予夢己隔黄公酒壚寫難窮白傅詩圖秋光暮碧雲¶
紅樹泉下得知無¶
　　　　題王茨簷北郭移居圖二曲¶
生涯自遣嫌居市井喜近田園酸寒東野唯詩巻家具
<pb:KR4f0049_WYG_020-8b>
蕭然鈍榜上高題狀元醉鄉中舊署神仙尋君便林鶯¶
乍囀即此賀新遷<md:KR4f0049_SBCK_031-6b>¶鄰家大有東屯雞柵北郭漁舟鐺中煮字今能句飽矣¶
何求羊角埂看花慢走兔兒泉裹茗閒游歸來候遥山¶
滿眸紫翠一笻收¶
　　　　辛未重午嶰谷半查招集行菴分韻¶
籬閒六枳階苔更掃徑竹新孳觴蒲有客過三四荆楚¶
佳時王播去功名似此孟嘗生富貴何之開胸次須行
<pb:KR4f0049_WYG_020-9a>
樂耳不用讀騷辭¶
　　　紅繡鞵(中吕宫/)¶
　　　　正月十六日同江聲可堂龍泓游呉山分得¶
　　　　開字¶
三五夜將錢更買第一樓有酒初開士女燒香墜金釵<md:KR4f0049_SBCK_031-7a>¶春潮和月上暮靄送詩來燈街人似海¶
　　　　春晚¶
情黯黯花前側㡌路茫茫月底吹簫花月江南憶新妖
<pb:KR4f0049_WYG_020-9b>
詩匳吟芍藥夢枕墜櫻桃人隨春共老¶
　　　普天樂(中吕宫/)¶
　　　　題行菴為馬嶰谷半槎兩君觴詠地在揚州¶
　　　　北郭天寧寺西¶
碧蘿垣蒼筤徑簷花月明庭樹秋聲棊分謝墅幽榻下¶
蕭齋靜大小山名堪移贈卜行窩招友經行行廚醉醒¶
行衣露冷行篋詩清¶
　　　　春水<md:KR4f0049_SBCK_031-7b>¶
<pb:KR4f0049_WYG_020-10a>
雪初消波㣲溜鵝肫蕩口鶯脰湖頭藍拖打槳人綠染¶
湔帬候何事干卿吹頻皺笑東風直恁風流情如此柔¶
殘紅漾久還繞妝樓¶
　　　喜春來(中呂宫/)¶
　　　　春柳¶
初過元夜新黄蘸剛近清明嫩緑攙小紅樓外拂毿毿¶
黏畫衫飛絮滿江南¶
　　　山坡羊(中吕宫/)
<pb:KR4f0049_WYG_020-10b>
　　　　秋雨初霽嶰谷半槎招同人集看山樓塡此¶
　　　　曲予以病不起¶
瓷青天逗綃紅霞漏井梧缺處山新痩雨初收酒新篘<md:KR4f0049_SBCK_031-8a>¶鯉風試弄凭闌袖自笑文園多病後秋嬾上樓愁還獨¶
謳¶
　　　　春日郊行¶
春山如笑春流堪照桃花紅出疎籬靠醉村醪聽神簫¶
社公雨灑潮王廟雲影弄晴歸尚早橋魚散苗郊燕定
<pb:KR4f0049_WYG_020-11a>
巢¶
　　　梧葉兒(商調/)¶
　　　　春山¶
窗中岫天外峯雪淨遠連空淡冶河陽重浮嵐北苑工¶
暖翠井西同遥念著眉梢更濃¶
　　　小桃紅(越調/)<md:KR4f0049_SBCK_031-8b>¶　　　　横波夫人畫蘭扇敬身索賦¶
秦淮不見翠雙顰摺扇香㾗潤往事眉樓有誰問墨花
<pb:KR4f0049_WYG_020-11b>
春靈均舊怨都銷盡南朝豔粉才人風韻題詠到湘帬¶
(龔宗伯有題畫蘭帬子/如夢令為橫波作也)¶
　　　　呉江道中¶
一篷風色一橈雲詩有江湖分第四泉邊緑隂襯夏寒¶
新憑誰寄箇松陵信楊花浥褪楝花飛近金鴨煖梅魂¶
　　　柳營曲(越調/)¶
　　　　尋秦淮舊院遺址¶
支痩笻訪城東板橋夕陽依舊紅名士詞工狎客歌終
<pb:KR4f0049_WYG_020-12a>
醉卧錦臙叢閒愁埋向其中溫柔老卻呉儂香銷南國<md:KR4f0049_SBCK_031-9a>¶盡花落後庭空風吹夢去無蹤¶
　　　　春夜汎湖¶
停漏籖展冰匳春湖可人花月兼蜨夢厭厭柳影纎纎¶
山隔夜明簾呼燈重問青帘叩舷同唱烏鹽泝流光三¶
塔動衝香霧六橋黏尖風起索衣添¶
　　　　漁家¶
漁事多奈漁何漁心太平誰似我春雨漁蓑落日漁艖
<pb:KR4f0049_WYG_020-12b>
漁舍水雲窩約漁兄漁弟經過聚漁兒漁女婆娑漁竿¶
連月浸漁網帶煙拖歌漁笛定風波¶
　　　　漫作效康沜東體¶
回敝車守空廬貧中自憐貧有餘鳥識親疎花驗榮枯<md:KR4f0049_SBCK_031-9b>¶笑讀古人書扁舟不逐陶朱布衣空羨丹徒英雄重俯¶
仰事業一欷&KR1187;初只合老樵漁¶
　　　　春思效張小山體¶
紅漸稀綠初肥暖風一團香絮飛春入長眉春著單衣
<pb:KR4f0049_WYG_020-13a>
無處問相宜乍開簾芳草東西倦凭闌粉蜨高低鳥聽¶
秦吉了花發蜀當歸伊誤了牡丹期¶
　　　沈醉東風(雙調/)¶
　　　　春日西湖¶
謁東閣平生未肯典西湖此事休云約酒朋探芳信賣¶
餳天柳嬌花嫩老作承平快活人看鏡裏春山似哂(元/劉)
(致中¶醉中天自注云宋諺有典賣西湖之語臺諫謂之/賣了西湖既賣則不可復省院謂之典了西湖猶可贖)
(也無官守無言責此古/人所以輕視軒冕歟)<md:KR4f0049_SBCK_031-10a>¶
<pb:KR4f0049_WYG_020-13b>
　　　　紅橋水亭看荷¶
移舫子雲隂半掩倒闌干魚影深潛池分九曲涼花比¶
重湖豔看娉婷不隔湘簾疎雨催詩意未忺但葉上聲¶
來數㸃¶
　　　折桂令(雙調/)¶
　　　　金陵朝天宫秋寓¶
笑平生詩卷生涯偶寄雲房似到仙家鏡照山精鐘敲¶
夜斗鼎鍊秋霞申地園不留破瓦卞公墳誰種殘花莫
<pb:KR4f0049_WYG_020-14a>
羨豪華六代興亡衰柳啼鴉¶
　　　　賦得客帳夢封侯¶
傍幽窗斗帳凄涼何許儒冠忽擁油幢虎士趨風蛾眉<md:KR4f0049_SBCK_031-10b>¶環坐珠履成行班祭酒須輕故鄉李將軍得遇高皇萬¶
里名揚萬戸勲償一枕邯鄲總是荒唐¶
　　　　題殿畫乞巧圖¶
剰前朝一□丹青長信昭陽無限秋情金合藏蛛綵橋¶
度鵲䊵扇飛螢聽玉漏遲遲五更拜銀灣脈脈雙星梧
<pb:KR4f0049_WYG_020-14b>
影閒庭不卜他生但祝今生¶
　　　　低髻¶
理香絲樣减菱銅緊綰螺尖不放鴉鬆翠葉斜安金釵¶
短插羅帕輕籠行雲穏㣲㣲楚峯墮花慳小小呉宫傳¶
徧城中壓倒韋娘見慣司空¶
　　　　述懐<md:KR4f0049_SBCK_031-11a>¶問先生底事窮愁放浪形骸笑傲王侯不隠終南不官¶
彭澤不訪丹邱搔白髮三千丈在手算明年六十歳平
<pb:KR4f0049_WYG_020-15a>
頭天許奇游弄月蛟門看雨龍湫¶
　　　　西湖次趙文寳韻¶
比西湖西子爭誇西子看來尚遜穠華不盡雲山無窮¶
煙柳可惜風花斜陽在黄妃舊塔醉鄉眠蘇小誰家流¶
水殘霞新月如牙油壁香車歸去呉娃¶
　　　　浩然巾¶
展鮫綃一幅裁雲素頸遮寒翠鬢藏春踏雪風流尋梅¶
窈窕照鏡温存分明是江妃後塵又猜疑孟浩前身詩
<pb:KR4f0049_WYG_020-15b>
客知恩剛近香肩凍粟無㾗<md:KR4f0049_SBCK_031-11b>¶　　　　題徐安生桂花湖石小幅為丁龍泓作¶
是何人染出秋光石擬聞蛬樹訝懸香纖手皴苔柔毫¶
暈碧嬌額分黄權當作如來供養也應敎才子收藏腸¶
斷呉閶漂泊多情老去徐娘¶
　　　　懐嶰谷游金陵效疊韻體¶
溯空行小艇風輕萬頃潮平清興堪乗山迥雲生林青¶
雨映一&KR1461;金陵景陽井苔崩舊京石頭城煙冷新亭茶
<pb:KR4f0049_WYG_020-16a>
鼎禪燈竹徑江聲酒聖詩盟少摒塵纓緩定歸程¶
　　　　楊妃病齒延清齋分賦¶
宴華清何限歡娯底事朝來粉悴香癯柳葉微顰瓠犀¶
小冷棠萼愁吁没亂煞開天帝主敕離支休進中廚塞<md:KR4f0049_SBCK_031-12a>¶上思酥突騎長驅活玉巢中且忍湏臾¶
　　　清江引(雙調/)¶
　　　　蘇堤春曉¶
誰家總宜船玩景落月長隄映柳煙舒翠屛花露揩明
<pb:KR4f0049_WYG_020-16b>
鏡西施帳中春夢醒¶
　　　　花港觀魚¶
東風倚闌花似雲小汊分鱗鬣魚將花吐吞花逐魚明¶
滅人生不如魚樂也¶
　　　　柳浪聞鶯¶
小鶯擲梭風柳靡翠線波㾗細雙柑酒便攜兩豆塵休¶
閉百單八聲春去矣<md:KR4f0049_SBCK_031-12b>¶　　　　麴院風荷
<pb:KR4f0049_WYG_020-17a>
風漪四圍深院宇荷氣銷炎處斜明柳外虹亂颭萍閒¶
鷺來看翠盤高下舞¶
　　　　兩峯插雲¶
南北兩高青對聳氣溼雲飛動牛頭縹緲齊馬耳㝠濛¶
共僧歸雨來龍瀃湧¶
　　　　平湖秋月¶
月明滿湖剛著我不攪魚龍卧碧瀾寸寸秋桂子紛紛¶
墮星河醉驚都繞舸
<pb:KR4f0049_WYG_020-17b>
　　　　三潭印月¶
魚王國中看月上三塔遥相望浮珠白一丸沈壁寒千<md:KR4f0049_SBCK_031-13a>¶丈夜深老禪心一樣¶
　　　　雷峯夕照¶
黄妃塔頽如醉叟大好殘陽逗渾疑劫燒餘忽訝飛光¶
候漁村網收人喚酒¶
　　　　南屏晚鐘¶
鯨鏗一聲山鳥駭響徹青松外雲遮五百間月上三千
<pb:KR4f0049_WYG_020-18a>
界歸舟幾聽頭漸白¶
　　　　斷橋殘雪¶
水南数峯皴粉少玉蝀澄餘照鷗邊草欲蘇驢背梅初¶
笑林逋宅荒猶未掃¶
　　　　菜貴戲作<md:KR4f0049_SBCK_031-13b>¶晩菘一筐堪適口莫笑貧家陋求添轉不能問價高於¶
舊宜州老人空肚久¶
　　　落梅風(雙調/)
<pb:KR4f0049_WYG_020-18b>
　　　　華秋岳為予寫西溪卜居圖因題其上¶
横斜影清淺溪翠濛濛嫩寒山氣梅花見招深處棲草¶
堂資故人誰寄¶
　　　　孤山訪梅¶
蜂鬚朶鶴滕枝背湖隂杳無人至逋仙墓前春若此痩¶
吟肩聳成山字¶
　　　　歳除得沈椒園山東書¶
琴工欠藥劵遲逼殘年有臺難避門前雁行誰解圍沈<md:KR4f0049_SBCK_031-14a>¶
<pb:KR4f0049_WYG_020-19a>
三兄俸錢遥寄(張説謂沈佺期曰沈三兄詩/須還他第一椒園行三故云)¶
　　　　鄰牆杏花¶
高樓雨深巷風惜花人作詩無用紅香笑窺牆角東笑¶
先生白頭非宋¶
　　　　嶰谷送漳蘭¶
心占易佩擬騷兩三莖送秋先到吐幽香暗將炎晝消¶
雪窗僧寫來難肖¶
　　　　原作　　　　　　　　　　馬曰琯
<pb:KR4f0049_WYG_020-19b>
　清風灑涼露滋痩亭亭自憐幽致伴同心玉琴調七¶
　絲小窗中畧添秋思¶
　　　水仙子(雙調/)<md:KR4f0049_SBCK_031-14b>¶　　　　虎邱書所見¶
玉珣宅畔曉鐘催朱勔花邊午店開仇英畫裏春妝賽¶
趁清明冷食來施山僧那惜金釵低潤臉男兒拜整新¶
帬侍婢擡恨無端落日船回¶
　　　　竹下水仙
<pb:KR4f0049_WYG_020-20a>
翠雲影掠玉鈿柔蒼雪聲摇金琖流天寒正倚佳人袖¶
是何年雅蒜收傍琅玕鵝管花抽墨胎子生來痩楚湘¶
娥分外愁合就清幽¶
　　　　齊瓊臺侍郎雪中過訪¶
十年握手意偏深千里言懐喜不禁三公折臂君尤甚¶
卧天台琪樹隂惹蒼生望到而今剡雪凄清興江雲縹<md:KR4f0049_SBCK_031-15a>¶緲心有約聯吟¶
　　　　謝馬嶰谷半槎惠人葠
<pb:KR4f0049_WYG_020-20b>
靈苗合在阮生家香蘂應須温尉誇連根便是邊鸞畫¶
價兼金難賽他起沈疴何必丹砂秋寄逢江雨晨煎汲¶
井花此意無涯¶
　　　殿前歡(雙調/)¶
　　　　秋思用張小山春思韻¶
寫秋思芭蕉葉葉竹枝枝南湖風雨涼何自潘鬢成絲¶
蟲聲唱鬼詩雁影排人字鳯紙書仙事餘香滅後幽夢¶
回時
<pb:KR4f0049_WYG_020-21a>
　　　　春草<md:KR4f0049_SBCK_031-15b>¶燒㾗春無端喚起踏青人青青有盡愁無盡不入侯門¶
濃將落日薰媚借飛花襯色作羅帬認小卿墓上西子¶
湖濵¶
　　　撥不斷(雙調/)¶
　　　　晚秋田家¶
倚霜根望前村西風漸掠歸鴉陣稻熟租分斛面勻菊¶
香醉枕鉏頭穏是非休問
<pb:KR4f0049_WYG_020-21b>
　　　枳郎兒(雙調/)¶
　　　　月夜過呉梅查青棠館¶
趁㣲凉訪書堂淡月正昏黄卍字闌干亞字牆新詞同¶
唱合歡花影轉東廊<md:KR4f0049_SBCK_031-16a>¶　
　
　
　樊榭山房續集卷十
