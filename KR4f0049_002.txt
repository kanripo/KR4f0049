# -*- mode: mandoku-view -*-
#+TITLE: 樊榭山房集
#+DATE: 2015-09-23 10:30:48
#+PROPERTY: JUAN 2


　詩乙¶
　　雨中耕民寄新詩兼貺丸藥奉荅二首(以下/已亥)¶
抱痾卧旬日春物遂已深流光惜晼晼天色空沈沈密¶
雨泫苔徑輕雲冒花林花飛憺世慮苔積娛沖襟開緘¶
有佳約霽景猶可尋
<pb:KR4f0049_WYG_002-1b>
若士思逺遊達人謝拘束身如腰鼔顙四塵自奔觸豈¶
無上藥草病求恒不足惠而思好我更徵桐君録顧我¶
寡裨益拜命亦良辱¶
　　三月十五日晚泊東新闗<md:KR4f0049_SBCK_002-1b>¶解纜細雨吹烟昏叢蘆髙柳摇空村晚泊沙汀見燈火¶
田家笑語生春溫我生汎梗遽如許難得扁舟同舊侣¶
休憎一夜風打頭明發青山堪與語¶
　　虎阜即事
<pb:KR4f0049_WYG_002-2a>
塔迥廊迴燕燕飛送春人去戀斜暉似嫌犖确侵羅襪¶
却要殘紅作地衣¶
　　同青渠抱樸游惠山¶
梁梠日出宿雨捐主人急喚沿溪船清尊在船興已發¶
剡剡麥秀翻平田游人愛游較我早爭入柳港吹香緜¶
名園在眼昔夢到紅橋翠棧相鉤連九龍山色滿屋上¶
妙有流水巖根穿瑽琤下赴照軒檻木隂䨴鬱堪暑眠<md:KR4f0049_SBCK_002-2a>¶尋源且復入古寺泉頭小閣浮茶烟百甔汲貯轉甘冷
<pb:KR4f0049_WYG_002-2b>
逺道拆洗煩烹煎(拆洗惠山泉/見清波雜志)南泠廬阜味奚似屈居
第二¶吾猶憐平生飲水具真癖烟包雨笠同枯禪千羨
萬羨¶竟陵子頓爽塵吻寧無縁道人鶻眼照泉碧松聲
為拂¶膝上絃罷琴落日我徑去塔影送客東峯巔¶
　　題對山開卷樓壁¶
僧樓恰對惠峯開寒玉泠泠步屧回待與山靈話疇昔¶
杜鵑紅處我曽來¶
　　游蕃釐觀
<pb:KR4f0049_WYG_002-3a>
淮甸何年祀媼神雲階月地鎖青春隔江逺見山凝黛¶
斜日初來雨洗塵髣髴韋郎情是幻凄凉花史怨如新<md:KR4f0049_SBCK_002-2b>¶無雙亭下青苔色閱盡閒游多少人¶
　　同程友聲紅橋夜汎¶
月黑水深荷葉路涼螢無數繞船飛與君今夜紅橋酒¶
不負揚州白苧衣¶
　　登平山堂¶
落日堪銷暑疎蟬喚客游析酲嘗蜀井過眼歎迷樓天
<pb:KR4f0049_WYG_002-3b>
淨山容出堂空樹影浮昔賢遺勝地撫檻小遲留¶
　　初秋冩懷¶
風雨軒窗枕手吟乍涼曉覺滿西林年光又共草色變¶
秋思有如雲影深坐對畫叉添寂寂閒尋茗盌試森森¶
第三橋畔蓴香滑欲動歸橈一夕心<md:KR4f0049_SBCK_002-3a>¶　　題陳楞山秋林讀書圖¶
橋隠迴溪樹隠櫺人間有此小林坰西風日日翻書葉¶
吹得數峯如許青
<pb:KR4f0049_WYG_002-4a>
　　西溪福清竹院¶
溪行興不已竹中得安居斜日入深碧泠然風更疎牀¶
下解脫履几上乾竺書山僧不出户情滅心晏如¶
　　十一月一日自西溪汎舟之餘杭¶
性拙見山喜匹如故疾失餘杭有勝踐梭艇冒凄飃疎¶
林翼霜岸破屋列烟術摇兀溪光中煜煜上初日平野¶
皆令姿疎澹狀非一況逢載穫後田水涸已畢曠望愜¶
所宜漸進叢篠密喧雀迎舟前幽討自擁膝稍稍居人<md:KR4f0049_SBCK_002-3b>¶
<pb:KR4f0049_WYG_002-4b>
稠佛刹林外出西峯若有期消摇聊短述¶
　　南湖晚望¶
清絶苕南境晚來歸鳥翻草枯羣溆出烟起亂峯昏僻¶
邑無驅馬閒農早閉門叢祠望燈影神力至今存(漢令/陳渾)
(開南¶湖捍水有功/湖旁廟祀甚盛)¶
　　游洞霄宫¶
大滌元蓋洞天夙所慕時時飛夢凌孱顏兹辰奮足遂¶
躋討芒屩豈憚山行艱初從南湖歴四井霜清日出羣
<pb:KR4f0049_WYG_002-5a>
峯靜紆回路轉金綫潭鑑匳不動澄嵐影偶逢捀子為¶
指迷深入櫕林竦壁得異境青山九鎖勢更殊千尋拔¶
地秀不孤松栝溼翠交撐扶石橋流水聲可娛道旁碓<md:KR4f0049_SBCK_002-4a>¶響雲母粉巖隙乳滴羊須珠傳聞舊有無骨箬可等羅¶
浮古積竹葉符帝留瓊館此奥區圓殿髙峙凝塵無其¶
餘廊廡雖湮蕪蒼筤萬个為笙竽寒風噫竅洗毛骨白¶
雲上下如飛鳧我思郭文舉無情木石相爾汝何時月¶
底騎虎歸泠泠澗上聞仙語我思鄧牧心黄冠遺世來
<pb:KR4f0049_WYG_002-5b>
烟岑幽泉滌硯作山志俗士未許窺清襟自從貛郎作¶
相年祠官往例縻諸賢提舉惟有李忠定栗主塑像永¶
永無祧遷尚餘御筆觀虎卧(洞天福地額/宋理宗御書)寂歴閒階少
人過¶真茶啜比換骨膏半日盤旋雜行坐天柱峯大滌
洞瑶¶房玉宇恍如夢太息天寒日短不得游留與他時
策杖¶尋清秋<md:KR4f0049_SBCK_002-4b>¶　　喜雪¶
試雪連朝雪已成彎跧板閣冷光生斜飛堦面偏多態
<pb:KR4f0049_WYG_002-6a>
白膠池心大有情炙硯可無今日興打窗仍作去年聲¶
水仙已萼黄梅破共領人間第一清¶
　　雪晴¶
積雪色固佳消雪無留痕南榮聞餘滴東暾曖微溫既¶
霽風漸柔淺綠含陳根苕穎行有時靜念造物恩余拙¶
謝百事抱影寄空村淨名經巻在昔誦尚黙存婆娑一¶
室間妙香領無言¶
　　次韻答繪卣春日見訪不值(以下/庚子)
<pb:KR4f0049_WYG_002-6b>
東郭半春色能來破蘚痕隔林機躡響比舍井泥渾行<md:KR4f0049_SBCK_002-5a>¶藥非過市看花乏應門棲遲如可託重肎顧荒園¶
　　原作　　　　　　　　　(錢塘/)金志章(繪卣/)¶
　雨後春泥輭行吟認屐痕菜畦迷逺近池水漲清渾¶
　看竹過隣舍聞鐘憩寺門詩人不可見惆悵出東園¶
　　四月十日湖上作¶
愛來湖上作浮家艇子&KR1240;波一道斜日晚水仙祠下去¶
青山影裏采蘋花
<pb:KR4f0049_WYG_002-7a>
　　九月五日南山紀游三首¶
　　　石屋¶
秋晴風滿山破寺娛清晝石作鬼面皴樹比佛胛&KR0888;天¶
横尋丈碧幽幽坐雲構摩挲辨題名苔蝕半脫漏<md:KR4f0049_SBCK_002-5b>¶　　　水樂洞¶
徑折穿羊腸複洞空響接清游宛前事七稔等交睫裂¶
石出怪杉黏竹見寒蝶乞此流水聲洗我雙荷葉¶
　　　理安寺
<pb:KR4f0049_WYG_002-7b>
老禪伏虎處遺跡在澗西巖翠多冷光竹禽無驚啼僧¶
樓滿落葉幽思窮扳躋穿林日墮規泉咽風凄凄¶
　　蕭山¶
喚艇晚來急天隂雲欲凝樹紅迎北幹江白隔西興賣¶
橘山家賤歌菱越女能東游興不淺篷雨響疎燈(北幹/山名)¶
　　山隂舟中四首¶
寒雨欺晴曉未歇故添溼翠到船窗西風併作銷䰟思<md:KR4f0049_SBCK_002-6a>¶新雁一聲飛渡江
<pb:KR4f0049_WYG_002-8a>
白塔湖邊孤櫂開風回忽巻亂雲堆越山絶似西施髻¶
朵朵翠翹浮水來¶
幽泉細細葉蕭蕭白石清沙舊板橋最好晚山堪畫處¶
一帆風裏送歸樵¶
鏡水稽山照眼清吳兒未肎寡詩情愛閒欲向天公乞¶
采若籠鵝足一生¶
　　夏蓋湖¶
幾曲蘆漪外如梭艇子過駕風波忽大到海地無多茫
<pb:KR4f0049_WYG_002-8b>
昧思前古悲涼發慕歌(事見晉書/夏統傳)寒更何處泊髣髴聴
鳴¶鼉<md:KR4f0049_SBCK_002-6b>¶　　義石謡(并序/)¶
慈谿縣長溪嶺下有石翁仲明故宦某墓上物也後嗣¶
衰落將鬻於他姓夜夢翁仲告曰吾事君先人久義不¶
可去明日集衆牽挽之重不可移强舁至數武遂折焉¶
鄉人竒其事為亭覆之顔曰義石予過而作是謡¶
武擔有石鏡祗照妖魄啼昭陵有石馬但解中宵嘶長
<pb:KR4f0049_WYG_002-9a>
溪嶺下松楸地石人將移寧隕墜無數青螢照漆燈憶¶
君長是垂鉛淚溪風颯颯石人語吁嗟得新毋捐故¶
　　展先大父墓感賦¶
吾祖墓頭柏先親昔淚斑生遲違撫抱僑籍隔家山遺¶
徳耕䎫内棲神恬漠間酸辛纔一到酹草想音顔<md:KR4f0049_SBCK_002-7a>¶　　鶯脰湖¶
帆影挽不留依依掠沙渚豁然晚湖開平逺迷處所病¶
柳隠漁屋孤烟識炊黍單舸若汎鳧得魚網自舉嗟予
<pb:KR4f0049_WYG_002-9b>
紛塵營衝寒久延竚同在一水間寸心肎相許西風不¶
見待吹斷蘆中語¶
　　姑蘇旅舍夜雨¶
他鄉今夕雨漂泊暫停橈不滴無愁地偏聞少睡宵風¶
傳街柝冷雲溼寺鏡遥多謝殘燈火留人烏鵲橋¶
　　欲游滄浪亭因雨不果悵然有作¶
喧闐海涌峯岑寂姑蘇臺仰止濯纓人兩度仍空來水¶
竹不寓目吳船還獨開想見破窗下雨㸃寒莓苔(野蔓/盤青)
<pb:KR4f0049_WYG_002-10a>
(入破<md:KR4f0049_SBCK_002-7b>¶窗蘇/子美句也)¶
　　新豐¶
百里丹陽路炊烟聚一區有霜侵旅鬢計日改川塗水¶
落塘猶在天寒酒可酤詩人例辛苦蹤跡滿江湖(晉書/張闓)
(為晉¶陵内史立曲阿新豐塘溉田八百頃葛洪為頌陸/放翁入蜀記云太白詩南國新豐酒即指丹陽之新豐)¶
　　廣陵寓樓雪中感懐¶
北風凜削肌柳花溼而墜小樓更添寂薄酒不成醉入¶
夜短燭孤羸僮已先睡何人煗寒讌隔院喧鼓吹沈湎
<pb:KR4f0049_WYG_002-10b>
居者心浩蕩游子意平生澹泊懷榮利非所嗜西笑詎¶
云樂明發難自棄兹來捫空囊翻為故交累(謂程/友聲)因思¶
在家貧忀徉尚髙致束書細遮眼疎花香破鼻紙閣無<md:KR4f0049_SBCK_002-8a>¶多寛迥隔飛塵至因之問故園南鴻煩寄字¶
　　寶應舟中月夜¶
蘆根渺渺望無涯雁落圓沙幾㸃排明月墮烟霜著水¶
行人今夜宿清淮¶
　　渡河
<pb:KR4f0049_WYG_002-11a>
北來始作汎槎游晚色蒼蒼望裏收一綫黄流奔禹甸¶
兩涯殘雪接徐州古今沈璧知無限天地浮萍各有謀¶
明日輕裝又驢背風前慙媿白沙鷗¶
　　騾車口號¶
轣轆雙輪盡日顛黄塵一隊逐蘆鞭柳絲未吐梅將蕚¶
夢到西湖罨畫船<md:KR4f0049_SBCK_002-8b>¶　　宿遷¶
漸逺江南地難禁朔氣威檣烏河上集塞雁驛邊飛冰
<pb:KR4f0049_WYG_002-11b>
勁妨行轍塵輕襲客衣明燈投野店草草亦如歸¶
　　郯城¶
下邑古郯子寒朝脂我車亭猶傾蓋舊俗是問官餘烟¶
舍凝微雪風餐芼凍蔬飢時聊慰藉行役意何如¶
　　過沂水¶
征轅指沂水驚沙落如雨禹貢諸大川北來數凡五(震/澤)
(江淮/¶河沂)靈源自艾山其乂始敷土逺㑹陪尾流東向滄溟
吐¶窮冬方凝冰文漪靜不舞居人鑿用汲色瑩白如乳
<pb:KR4f0049_WYG_002-12a>
匪¶云川無梁横板劣接武懸車藉衆舁索錢難饜取喧
豗<md:KR4f0049_SBCK_002-9a>¶久乃過偪側良亦苦何時輿梁成神明載縣譜從此
隔¶岸山快展兩眉嫵¶
　　半城¶
雪消半露翠孱顔縈盡征塗犖确間畫看最佳行最險¶
將車初上大弁山(弁作/平聲)¶
　　䝉隂
衝¶¶風苦愛帽簷斜厯尾無多感歲華卻向東蒙看霽雪
<pb:KR4f0049_WYG_002-12b>
青天亂插玉蓮花¶
　　羊流店拜羊太傅祠¶
茅屋疎林雜晚炊羊公祠下獨來遲探環已失前生樹¶
墜淚猶存故里碑盛徳在人如昨日清談誤世詎同時<md:KR4f0049_SBCK_002-9b>¶雍容裘帶瞻遺像深媿無才進些辭¶
　　泰安道中望嶽作歌¶
平生五嶽願未從真形突兀蟠心胷東游齊魯首瞻岱¶
百里逺見嵐光濃半天明滅千芙蓉羣山如水皆朝宗
<pb:KR4f0049_WYG_002-13a>
盤車五汶豁雙目元氣迴薄開春容青帝所宅神秀鍾¶
富媼孕碧櫕諸峯位當出震徳在木天喬萬狀敷葱蘢¶
尊如端冕秉璧琮嚴如闟㦸羽葆重隂陽闔闢百靈集¶
魚雅想見乘蒼龍荒荒輦路人不逢一枝安得扶&KR0888;笻¶
堆梨散棗無覓處白雲猶䕶秦時松維神惠澤霑三農¶
只今苦旱方窮冬獻歲二麥望成熟玉戲快雪除灾凶¶
(時山東雪/未霑足)我來欲訪安期蹤八渟海外洪濤舂天之五
嶽<md:KR4f0049_SBCK_002-10a>¶有東嶽矯首遥眄心怔忪征途鞭影何怱怱孤烟一
<pb:KR4f0049_WYG_002-13b>
抹¶歸烏衝不知氣象爾何物但聴木末敲疎鐘(謝道蘊/泰山詩)
(氣象爾何物/遂¶令我屢遷)¶
　　晚次齊河¶
白日沒長林風埃滿客襟山趨野寺斷烟入戍樓深飲¶
水防齊癭懷鄉類越吟憩裝寒更𦂳釀雪未成隂¶
　　除夕宿徳州¶
客裏休尋餞歲筵河干聊爾息吟鞭荒村已是裁春帖¶
茅店猶聞索酒錢燭為留人遲見跋雞防失旦故爭先
<pb:KR4f0049_WYG_002-14a>
郎當逺鐸仍催起回首東風又一年¶
　　河間懷古(以下/辛丑)<md:KR4f0049_SBCK_002-10b>¶瀛海盤迴地勢雄古情客思共無窮錢工數處囊偏澀¶
鉤欲藏時酒易空三日開年歌吹寂一城飛轍徃來通¶
獨憐大雅今銷歇誰向苔花問故宫¶
　　都下春雪懷里中諸友¶
春來旅思極瞢騰枯坐窗間類凍蠅撲絮乍逢燕市雪¶
摇風不見米家燈地爐勤撥聊添火硯滴難融可奈冰
<pb:KR4f0049_WYG_002-14b>
為問孤山梅息耗幾人游舫得閒凭¶
　　南歸次琉璃河¶
一昔都亭路歸裝只似初恥為主父謁休上退之書柳¶
拂差池燕河驚撥刺魚不須悲楚玉息影憶吾廬¶
　　苦水舖<md:KR4f0049_SBCK_002-11a>¶苦水名初識何年續水經髙榆齊剥白(時山東/苦飢)細草逺
連¶青牆上驅雞過溪邊飲馬停勞人歌一曲顦顇有誰
聴
<pb:KR4f0049_WYG_002-15a>
　　任城夜雨¶
城上隂雲覆酒樓城邊行客苦車休鄉心已逐殘春雨¶
一夜平添汶泗流¶
　　東臯閒居¶
白袷成新隠青苔徧舊蹊水明村裏外樹罨屋東西菜¶
把官羊敵茶香佛粥齊慨焉思靜侣安得手同攜¶
　　李森劫鉢圖吳耕民索賦¶
般羅迦婦色最姝噉食人子充飢劬彼鬼亦復愛其子
<pb:KR4f0049_WYG_002-15b>
賔伽雙髻玉雪膚山雲為衣女蘿帶撫摩不忍離須臾<md:KR4f0049_SBCK_002-11b>¶佛以慧眼照惡趣知具佛性無差殊定力攝入水精鉢¶
宛轉求出啼呱呱爾時鬼嗔逞餘技鳴笳連鼔相嘯呼¶
兩甄八陣聚什伍頭角巀嶪雄牙須拔河絙麤挽萬石¶
雲車風馬來張弧擲刀作雨滿空際吐氣為火縁都盧¶
豈知是鉢屹不動縱有藕孔難亡逋母慈淚等大海水¶
五體投地稱南膜琉璃喉出微妙諦汝噉人子無時無¶
汝子五百盛種類云何結念徒區區羯肌王女過去是
<pb:KR4f0049_WYG_002-16a>
不持戒故淪兇愚能於我法修淨業還汝大寶光明珠¶
母喜禮足向調御本無有鉢攜其雛畫師何者善狡獪¶
細意渲染為之圖人言可憎定不妄説鬼聊爾相歡娛¶
書生亦有𢎞誓願願勿瀕海生虎貙(是日聞臺/灣有寇警)<md:KR4f0049_SBCK_002-12a>¶　　五月晦日作¶
孤行但寂寂流光恒冉冉豈乏奔競途厠足畏嘲貶屋¶
餘古人書髙逸跡可檢食力慕徐穉通隠羨何㸃苦無¶
上水田二者附亦忝歸來倏初暑荆扉白日掩耽此綠
<pb:KR4f0049_WYG_002-16b>
隂閒養性惟以儉林風吹葛衣池影翻筠簟少焉西山¶
雲屋角生有渰翣翣雨氣來沈沈夕陽歛向夜黙無言¶
草際孤螢閃¶
　　夏至前一日同少穆耕民汎湖¶
雨後看山緑繞城鏡裀初巻半湖明荷邊魚在香中戲¶
橋上人從畫裏行料理酒杯無俗物銷除席帽足閒情¶
水風忽送涼如許摇曳新蟬一兩聲<md:KR4f0049_SBCK_002-12b>¶　　西湖竹枝詞三首
<pb:KR4f0049_WYG_002-17a>
楊柳作花湖水香湖上樓髙不見郎西山惱殺冷泉冷¶
南山愛殺長橋長¶
新隄桃李能白紅畫船來往只湖中郎怕傷春復傷別¶
儂怕愁水又愁風¶
儂住西村暮又朝摺盡畫帬金綫條女兒山頭新月上¶
照儂自埽雙眉嬌¶
　　晝卧¶
妄心澡雪盡敎空長日闗門一枕中跂脚飛塵難我涴
<pb:KR4f0049_WYG_002-17b>
支頤清夢許誰同黑驚燕子翻堦影涼受槐花灑地風¶
慙媿夕陽如有意醒來毎到小窗東<md:KR4f0049_SBCK_002-13a>¶　　題文五峯蘭亭圖¶
江東禊事晉羣賢内史風流老筆傳水色曲如蘭上里¶
山光青似永和年一亭雲日供觴詠四面松篁替管絃¶
展巻好留陳迹在莫隨醉本散飛烟¶
　　七月十七夜對月時將之婺州¶
繩河斜影落風林獨掩柴闗露氣深好月不嫌遲照坐
<pb:KR4f0049_WYG_002-18a>
已涼何恨早攤衾事過唐肆空求馬跡類寒枝未穩禽¶
為報東陽山水道安排烟翠待清吟¶
　　湖上秋隂同陳楞山符幼魯施竹田張東扶作¶
秋氣在蘭舫澹然諧素心蕭雲翳空水滅景墮遥岑欲¶
寫尤難狀將留不可任絶憐歸渡晚踈蓼一叢深<md:KR4f0049_SBCK_002-13b>¶　　晩發江干¶
落日挂帆去背人飛鸛鵝風烟秋半淨江水晩來波漁¶
浦山爭出樟亭樹忽過尋源意飄蕩一聴越鄉歌
<pb:KR4f0049_WYG_002-18b>
　　富春¶
富春縣前江勢奔危樓如畫俯山根林林人影向沙市¶
葉葉風㠶下海門秋入遥空無寸翳旱經焦土有千村¶
田家正墮憂時淚安得新酤倒瓦盆¶
　　江行曉望¶
膠角逺村雞江行俄已旦推篷貪清景涼露半天散逺¶
洲信逶迆盡處如玦斷連山聳蒼翠縁流競秀粲水際¶
烟輕明忽抹山之半徐引青楓端漫靡不知岸阿那幾<md:KR4f0049_SBCK_002-14a>¶
<pb:KR4f0049_WYG_002-19a>
幅帆日華相凌亂漁商互通語來去乘汎瀾微微遞遥¶
鐘隠隠見樾館悟此趨向岐層波媚獨翫¶
　　夜泊桐廬¶
弭楫桐君山欲謁桐君祠桐君不可見月黑山參差是¶
時秋江明逺近生寒漪村深犬吠客夜靜鵲繞枝卧聴¶
戍角聲悲雜松風吹作客山水鄉塵土何由緇¶
　　七里瀨釣臺下作¶
山入嚴灘合沓遮灘聲盡日走雲沙禽魚不解留行客
<pb:KR4f0049_WYG_002-19b>
鄉里惟聞重釣家嫋嫋涼風帆影轉層層僧舍竹光斜¶
補脣晞髪詩魂在搜徧枯腸自煮茶¶
　　石塘洪阻淺<md:KR4f0049_SBCK_002-14b>¶甘雨一匊慳秋水落涯涘舟喧積石橫月在行客起褰¶
裳涉微流寒碧亦可喜寄謝嵩髙人毋憂傷玉趾¶
　　望金華山出雲俄而大雨¶
齋心訪名山駕言入金華金華迢迢不可到但見翻風¶
撼石樹色何槎枒籃輿徑穿城外去一桁遥青亂鋪絮
<pb:KR4f0049_WYG_002-20a>
森然三十六洞天正在白雲離合處忽如饙餾炊乍濃¶
又訝奔馬來何峯其間坌涌墨翻汁俄頃變化隨飛龍¶
不辨山巔沒山腹山與雲旋溼淋漉冰壺洞中水簾倒¶
卷珠琲垂散作秋霖落雲族雲中髣髴懸霓旌神仙得¶
者黄初平石羊叱作雨工起奮髯抵角跪且鳴噴灑林¶
壑天瓢傾山邪雲邪兩竒絶衣溼松明還可爇何當聴<md:KR4f0049_SBCK_002-15a>¶雨鹿田寺暗瀑吹窗燈暈結但願打鐘埽地老此山結¶
屋青崖坐㸔雲生滅
<pb:KR4f0049_WYG_002-20b>
　　自金華至永康道中作¶
筍輿懸度翠嶙峋連日看山態轉新磵仄泉疑翻白鷺¶
雨深松欲化青人秋衾夢落前龕磬晩飯詩題破壁塵¶
不是平生多逺意寂寥無侣恐傷神¶
　　永康懐古四首¶
方技用前民利在不詭俗趙侯善越方祕怪駭羣矚梧¶
鼎爨屋茅張蓋坐溪緑徒嬰賢令法逸翮謝髙躅吾欲¶
毁其祠勿奏神絃曲(事見後漢/書方技傳)
<pb:KR4f0049_WYG_002-21a>
穹龜大如笠不隨風雨飛有人入山去徒步擔之歸纜<md:KR4f0049_SBCK_002-15b>¶船夜著岸老桑灼禍機以諗諸葛恪物類感甚微析薪¶
使其爛同盡知誰非𢎞覽既靡漏保身宜不違如何石¶
子岡蘆葦為單衣(事見吳均/續齊諧記)¶
天寶觀前松峨峨三千年一旦化為石礧砢節目堅匹¶
如託劔解識者惟神仙賞此松石意安得凌紫烟(事見/沈汾)
(續仙/傳)¶
雲巖髙參雲巉絶無與偶竒哉壑藏舟不可負之走舟
<pb:KR4f0049_WYG_002-21b>
尾如蠆垂巨釘墜誰取野僧洗鐵花遂落孟兼手(張/丁)治¶
為剸犀刀佩以期不朽奈何非其人異物或為咎神鋒¶
忌太銛藏用古來有(事見徐尊/生懷歸稾)¶
　　將返武林留別張梁友先生¶
十日琴堂住天涼抱病歸偶游&KR0339;索米臨別感傳衣社<md:KR4f0049_SBCK_002-16a>¶鼔聞茅店谿舂隔竹扉心期還不負久薄世輕肥¶
　　九日同東扶游棲霞嶺諸蘭若六首¶
　　　淨業菴
<pb:KR4f0049_WYG_002-22a>
城中厭喧卑尋山事幽屏旁舍啟樹隂葉下秋更靜刹¶
那悟塵縁香寒對僧影¶
　　　白蓮菴¶
安禪最髙巔南峯俯突兀蕭條白芙蕖池荒香不發微¶
諦亦已忘疎磬散清樾¶
　　　法螺菴¶
同游皆淨侣契此林下居翳翳半峯影空院生寒初迷¶
方未云指塵跡遂來疎<md:KR4f0049_SBCK_002-16b>¶
<pb:KR4f0049_WYG_002-22b>
　　　帆菴¶
石路轉䝉蘢何處尋梵放帆菴始知名髙閣時可望竹¶
風起夕隂蕭瑟難具狀¶
　　　近溪菴¶
隔溪巳延佇入門山幽幽暗泉不聞響窈然林壑秋何¶
時期支公巾缾復兹游¶
　　　嬾雲窩¶
殘陽在檐間空翠落如雨道人摧貢髙留客嘗法乳向
<pb:KR4f0049_WYG_002-23a>
夜依禪闗惟有雲幾縷¶
　　東園¶
麂眼籬邊豆葉零機絲一半掩荒扃舊游慣識東門菜<md:KR4f0049_SBCK_002-17a>¶秋露秋風十里青(宋時東門絶無民居彌望皆菜圃故/土人有東門菜之諺見周必大二老)
(堂雜志至今/俗猶然也)¶
　　晚秋齋居¶
一夜霜風撼竹門年年秋事在邱樊貧憐圓菊仍分豔¶
靜覺涼蛬自減喧干世策堪黄口笑背時詩待素心論
<pb:KR4f0049_WYG_002-23b>
中年不負蕭閒味落葉池邊釣石溫¶
　　試天目茶歌同蔣丈雪樵徐丈紫山作¶
陸鴻漸作陶偶人茶事往往傳失真四十三種列髙下¶
天目品與舒州鄰東西頂池湛雙鏡竒峯秀崿排青旻¶
許邁宫連道陵宅靈根迸石無纎塵含滋雲霧灌泉脈¶
抽芽一一留餘春山僧采焙趁穀雨紙囊箬裹封題新¶
肉食貴人未知重例取武夷羅岕空紛綸雪樵子心似<md:KR4f0049_SBCK_002-17b>¶天目山頭兩泓水獨識茗柯有至理市隠近在吳山坊
<pb:KR4f0049_WYG_002-24a>
坐我三腳之木牀空庭晝靜啼寒螿為我手瀹魚眼湯¶
須臾越盌發妙香微參鼻觀風悠颺名山秀液入肺腸¶
怳然置身天目頂青神鳳集樹下同相羊(李徳裕平泉/草木記木之)
(竒者天目之/青¶神鳳集)雪樵子邀我與徐丈同作試茶之長歌兩
篇傳示句¶清語硬肩相摩我無筆力奈爾何天目茶可
拍天目筍¶可挑安得茶筍佳時一赴山靈招勿使塵中
立望空迢¶迢¶
　　臘月二十四日探梅孤山題壁
<pb:KR4f0049_WYG_002-24b>
屈曲紅䦨繞幾巡冷雲先作一分春梅花半樹倒臨水¶
便與逋仙寫小身<md:KR4f0049_SBCK_002-18a>¶　　人日雪(以下/壬寅)¶
巧將薄雪破春妍便有幽禽到酒邊料峭餘寒作人日¶
寂寥情味逼中年梅花何處巳堪折柳絮無端早放顛¶
惡客不來塵事絶蒙頭乞我醉時眠¶
　　耕民齋中看梅¶
幾樹疑在水參差簾影空苔皴微冒雪花側半吹風閒
<pb:KR4f0049_WYG_002-25a>
思燈初落春懐酒正中妙香須管領况復與君同¶
　　題亦諳山人黃山圖¶
憶昔觀此圖南屏倚髙閣松雲蕩心魂有句不能作冉¶
冉七陽秋南北縛雙屩去年東阿城逢師瘦於鶴如聞¶
化人心積蘇故可託停車通一語游戲除六鑿我歸師<md:KR4f0049_SBCK_002-18b>¶亦歸昨夢風掃籜塵纒最慚媿咫尺跡如削入春獨掩¶
闗窗疎遲景落此圖忽寄示逋句云當索舊觀已復還¶
慰眼暫為樂似證飛行仙層層度林壑惟聞木蓮花香
<pb:KR4f0049_WYG_002-25b>
氣滿寥廓真幻兩無住黃山被師攫借師畫中禪聊爾¶
資嗢噱¶
　　清明日宗陽宫浴¶
昨雨今已霽朝旭開人眉不知此何日簷栁青垂枝徐¶
步叩蘂宫消摇忘所為道人憫塵垢俾我洒濯之宛頸¶
上善水(道家沐浴七益一者口/上善水出雲笈七籤女)鳧拍漣漪宿滯散百脈
餘潤融¶三池起詠内景經勝食齋房芝風篁拂苔石肅
肅靈簫¶吹被髪游物初老子吾其師<md:KR4f0049_SBCK_002-19a>¶
<pb:KR4f0049_WYG_002-26a>
　　游龍井¶
惠逺住虎溪辨才住龍井坡老獨見訪送過風篁嶺亦¶
如虎溪邊三笑趣自永遂令龍井名逺與虎溪併惜哉¶
過溪亭跡滅蒼烟冷而我果斯游多年願力猛穿村拂¶
女桑度磴落山杏何時毗嵐風吹墮石雲影(片雲石/己仆)安
得¶巨靈手重扶使之整寺門萬竹中脩脩翳光景幽雲
擁¶殿角諸佛同一靜僧樸狀野鹿問事不復省導我窺
井¶䦨淺可勿用綆傳聞金鰻鱺或見游藻荇豈其青泥
<pb:KR4f0049_WYG_002-26b>
蟠¶時出應祈請前年秋大雨水立勢欲騁神物終斂形
取¶足供瓢癭(是日僧所/述如此)摩挲秦郎碑陳義臻奥境泉徳
類有¶道片語黙己領酌泉為裵回殘陽閃鴉頸羨彼樵
牧流<md:KR4f0049_SBCK_002-19b>¶終身事幽屏¶
　　題金繪卣江聲草堂圖(時將/入都)¶
江聲主人江上住范村西去縁江路草堂髣髴木香村¶
竹嶼依稀鐵爐步門前江色晴黏天屋角嵐霏晝摇樹¶
栁絮著水魚正肥花片入簾燕新乳主人急裝將逺游
<pb:KR4f0049_WYG_002-27a>
風光似此盍少留塵中知己苦寂寂鄒生枚叜徒沈浮¶
為言頻年役衣食人生識字寧無憂有田十雙我將老¶
息壤在彼盟諸鷗華君(秋/岳)墨戲今倪瓚下筆烟雲互凌¶
亂歸來舊徑在眼中隔浦低橋青不斷貧無送子雙玉¶
缾展畫吟詩反覆看他時相約力著書釣石猶堪置柔¶
翰<md:KR4f0049_SBCK_002-20a>¶　　城東落花¶
富景園中萬樹斜深紅縈草淺縈沙今年病酒無人事
<pb:KR4f0049_WYG_002-27b>
纔得工夫送落花¶
　　懷徐丈紫山客金陵二首¶
中秋過後重陽未澄碧天光裂葉風濁酒一杯歌一曲¶
久無此興欠徐公¶
春分彈指又秋分記寫新詞篤耨熏今日秦淮歌板絶¶
僧樓應夢馬湘君(今年春分同紫山/賦綺羅香一闋)¶
　　和蔣丈靜山九月八日登吳山¶
聞道城南載酒游清江如畫逺峯稠不愁紅葉明朝雨
<pb:KR4f0049_WYG_002-28a>
先借黃花一日秋老去情懷無檢束興來風物即淹留<md:KR4f0049_SBCK_002-20b>¶登髙難得鮮新句搔首真慙趙倚樓¶
　　題吳丈志上小像¶
我識石倉叜長身比鶴癯青衫舊名士白髮老潜夫城¶
市看花入溪山載筆俱襄陽習鑿齒著述近來無(吳丈/近葺)
(武林¶耆舊集搜/討最為該洽)¶
　　東臯晚秋¶
東臯土閒曠薄暮行蹤絶因思古隠者於焉衡宇結(元/末)
<pb:KR4f0049_WYG_002-28b>
(范思¶賢居錢塘城東地平衍有草木禽魚之樂賦/詩鼔琴為娛自號東臯隠者見徐一䕫始豐類稾)近市
既無求浩歌氣彌¶烈令我懷斯人魚鳥轉親切翛翛林
水間遺躅猶未滅¶得風枯條鳴將霜逺天㓗悵矣不同
時誰慰授衣節¶
　
　
　
　樊榭山房集巻二<md:KR4f0049_SBCK_002-21a>¶<md:KR4f0049_SBCK_003-1a>¶
<pb:KR4f0049_WYG_003-1a>
欽定四庫全書
　樊榭山房集巻三¶
　　　　　　　　　　　　　　錢塘厲鶚撰
