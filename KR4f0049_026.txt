# -*- mode: mandoku-view -*-
#+TITLE: 樊榭山房集
#+DATE: 2015-09-23 10:30:49
#+PROPERTY: JUAN 26

¶
　　詩戊¶
　　　正月四日雪霽遊天竺寺歸訪巨公於靈隱寺¶
　　　出觀宋天聖四年免賜田税牒至晡並湖而還¶
　　　得詩三首(以下/乙丑)¶
大雪囘春姿奇寒故宿留駕言遵湖漘參差縞衆皺初
<pb:KR4f0049_WYG_015-1b>
陽一照曜飛光滿巖岫松門限西南咽咽幽磵潄禪棲¶
冰霤懸卵塔竹陰覆窅然泯垢淨瑩若增深秀焚香禮¶
普門合沓羣峯湊眼中銀色界可覿不可究¶
林巒削玉轉兩磵束一橋此中雪逾深午景停虛豂饑<md:KR4f0049_SBCK_026-1b>¶烏啄凍石迴飇撼封條泉影鍳更白崖溜垂未消自非¶
能寒人難逐猿父跳主僧方外契茶話相招要示我免¶
税牒重是全盛朝何如署曰貞押字集羣僚(牒有王曾/薛奎陳堯)
(佐呂夷/簡¶押字)蹟存人已往不異空花飄遲遲出山路覓酒同
<pb:KR4f0049_WYG_015-2a>
歸樵¶
山村九里行融冱趾交錯松閒見積霙皎然若棲鶴湖¶
平碧流淨延眺清䁨䁨囘首所歴境冷色晦烟壑斜日¶
半南山璀璨數樓閣近城氣猶凝向晩風大作微吟平¶
肩輿尚恨衣裘薄¶
　　　元夕呉敦復招同人集瓶花齋分韻¶
寒氣猶遲屋角梅快晴似此亦佳哉童心忽覺燈前在¶
客興多從月下来舊雨沈沈思剪韭(憶去年元夕/雨中之集)新詩
<pb:KR4f0049_WYG_015-2b>
藹藹<md:KR4f0049_SBCK_026-2a>¶續傳杯看街簾外天如水歸去誰家笑語催¶
　　　汪西顥招集湖舫分賦¶
此日春寒撲面濃桞絲猶未試丰茸鷗鳧不動偎前浦¶
烟雪相和畫數峯乆别詩成新雅集乍来船問舊游蹤¶
郭家車子斜陽外似惜芳菲特地逢¶
　　　河渚探梅同南漪旭瞻蒔庭笠人作五首¶
　　　　千斤池¶
遙指秦亭翠舟輕縱所如風流非踏土浩蕩想觀魚芳
<pb:KR4f0049_WYG_015-3a>
草生遺廟寒梅笑廢墟侯芭能載酒幽興未全疎¶
　　　　宿蘆菴¶
投止蘆中宿前山澹夕陰春風花渚響夜火佛堂深饑<md:KR4f0049_SBCK_026-2b>¶獺窺禪定驚烏助客吟何人偏早起牀下有挐音¶
　　　　同作　　　　　　　　(仁和/)許　松(蒔庭/)¶
　舟到交蘆舍春禽送夕陽青山當佛座流水繞禪房¶
　籬外叢篁密庭前綠萼蒼夜來風過處幽夢帶寒香¶
　　　　曉過曲水菴
<pb:KR4f0049_WYG_015-3b>
水北與花南精廬近可探漁舟出清旭鄰磬接空潭壞¶
榜猶存字晴山漸有嵐簷梅亞紅雪幸得供瞿曇¶
　　　　同作　　　　　　　　　許　松¶
　烏噪披衣起幽期次第尋低頭穿竹徑清話叩香林¶
　梅古簷前亞山眀屋角侵開扉尤可羡曲水滌塵心¶
　　　　同作　　　　　　　　(歙縣/)汪還仁(笠人/)<md:KR4f0049_SBCK_026-3a>¶　侵晨尋梵放隔竹啟僧扉岸曲溪痕見林疎山氣微¶
　茶香來坐具梅影上行衣漫作重遊計髙閒不擬歸
<pb:KR4f0049_WYG_015-4a>
　　　　秋雪菴贈與耆上人¶
老僧年八十自小住汀洲與客談秋水開窗照白頭五¶
年花事改四壁蘚㾗留太息南湖廢空門亦隱憂¶
　　　　同作　　　　　　　　(歙縣/)汪日煥(旭瞻/)¶
　偶繫春風艇難尋秋雪詩千峯遙供養一衲古鬚眉¶
　野竹遮横彴疎花出短籬客來閒指㸃空闊鷺飛時¶
　　　　月夜汎舟至西溪山莊¶
溪流凡幾曲曲曲月隨船别浦春寒淺名園夜色偏鳥
<pb:KR4f0049_WYG_015-4b>
驚千樹雪人語數峯烟不待參横後臨行一惘然<md:KR4f0049_SBCK_026-3b>¶　　　西湖采蓴曲¶
湖波春深碧於苔游魚布影三潭隈三潭倒浸三塔小¶
中有蓴根不用栽蓴根歴亂蓴絲滑半捲么荷縈石髪¶
曉光蕩漾膩山烟夜色微茫&KR0482;水月大姑采采𤓰皮舟¶
小姑盪漿歌中流指纖為怕龍涎失腕弱尤憐雉尾柔¶
春風采蓴蓴正好秋風采蓴蓴已老願如蓴好繫郎思¶
歸來同拜水仙祠
<pb:KR4f0049_WYG_015-5a>
　　　三月六日顧丈月田招同人鳯皇山看桃花至¶
　　　包家山分韻二首¶
乳鳯不飛去日斜林翠髙山行誇勃窣野飲鬬清豪社¶
火眀神樹宫花冷佛袍今年少風雨春事屬吾曹<md:KR4f0049_SBCK_026-4a>¶三一菴重過江天望最佳竹疎搖客夢泉冷入幽懷紅¶
雨尋歸路青山著小齋他年團社約應不負呉鞵¶
　　　錢舜舉摹周昉内人雙陸圖為梁蔎林作¶
深宫晏起花陰午尚覺春寒入眉嫵只將握槊當
<pb:KR4f0049_WYG_015-5b>
嬉游¶不亂窗前白鸚鵡兩人對局如有思寶釵半
墮雲鬟敧¶旁觀一人凭小婢骰子欲下春蔥遲蠻
鞾踏地紅鵠觜¶金缾力挽薔薇水女官未敢促朝
妝宿粉殘黄憶濃睡¶睡濃曾夢雙陸輸唐家社稷
湏人扶柘袍又出㸃籌手¶樂事可憐同婦姑畫師
著眼非窮相曲眉豐頰當時尚¶錢郎摹古能逼真
寫出徒令意怊悵豈知絶代佳人住¶茅屋寒機軋
軋無膏沐<md:KR4f0049_SBCK_026-4b>¶
<pb:KR4f0049_WYG_015-6a>
　　　晩春閒居二首¶
人閒如有待春晩尚餘芳細路通鄰塹長天覆女牆青¶
梅閒青杏垂桞復垂楊坐釣行吟外渾疑與世忘¶
寂寂柴荆掩幽偏似我私抱疴忻白髮習嬾負清時迸¶
筍從穿砌狂花漫出籬一春書不讀園小日来窺¶
　　　舟泊毘陵同呉長公游青山莊四首¶
入門先見水宛似在濠梁林影横烟艇流文照畫廊清¶
華従此始崩剝勢難忘客路偏佳境尤宜勝侣將
<pb:KR4f0049_WYG_015-6b>
縦歩平橋上空涼得最多俯窺開弱藻交語出喬柯尚¶
記横塘夢如聞子夜歌何當逢急雨来看颭新荷¶
升降疑無極岡巒望更寛頽陽一枝塔飛翠幾層闌樹<md:KR4f0049_SBCK_026-5a>¶杪呉天盡窗中春事殘米囊花滿眼應是勸加餐¶
前朝邱壑擅人説兩愚公(錫山鄒彥吉為園名愚公谷/此莊初主呉服于亦號愚公)
物力為山¶盡經營易主同客歸書閣閉鳥下石枰空游
興兼離緒¶分襟向晩風¶
　　　次韻同作　　　　　　　(歙縣/)呉震生(長公/)
<pb:KR4f0049_WYG_015-7a>
　毘陵共游眺遺事滿齊梁只少山環郭誰家樹繞廊¶
　愛他園内景令我意難忘榜户招詩侣杯鐺且莫將¶
　(主人榜門有/詩酒可共語)¶
　神仙疑有宅富貴得為多碧水延長阜紅樓隱古柯¶
　金張天上族弦管月中歌行樂宜邱壑朝衣早翦荷¶
　昔者東牀重延陵俛仰寛烟雲邀對酒花月入憑闌<md:KR4f0049_SBCK_026-5b>¶　紫玉空留主香魂怳未殘若知人代感冷食亦愁飡¶
　(莊故主吳氏宜興相婦翁也吳又有季女死/于此時時形見雖屢易姓皆祠其木主云)
<pb:KR4f0049_WYG_015-7b>
　勝境遭鴻筆千秋幾鉅公不隨陵谷變莫謂雪泥同¶
　塔廟涼陰集亭橋夕照空菟裘那得此惆悵一臨風¶
　　　海烈婦祠迎送神曲二首¶
撫湘瑟薦江蘺靈望夫其來遲夫愚弱疑可餌矢従夫¶
靡有貳夫來遲逄獝狂紉上服連下裳繫朱絲猶在領¶
號于帝已得請乘白鳯游清都下鑒觀芬椒塗靈安坐¶
士女愉¶
酌眀水靈少留靈懷土我心憂逐雲龍無處所懸水村
<pb:KR4f0049_WYG_015-8a>
靈迺下乘桂舟西蠡河靈不留涕滂沱<md:KR4f0049_SBCK_026-6a>¶　　　葉物齋雅集賦一字至七字詩分得禪¶
禪無住忘筌隨靜坐得安眠不離文字已滿中邊話墮¶
霑泥絮心空透水蓮世出世間超絶想非想處悠然何¶
湏更乞雲山衲釧動花飛結淨緣¶
　　　馬嶰谷半槎招集行菴食筍限筍字¶
我生呉越鄉連山富簵箘前身天目僧托命惟在筍(宋/僧)¶
(賛寧筍譜載天目僧詩云/我本無根株只將筍為命)每從破凍初一洗几案窘胸
<pb:KR4f0049_WYG_015-8b>
中凌雲¶氣欲吐謝不敏孤帆卸淮甸清樾表春盡故人
有嘉約¶斜徑竹香引軒窗愛疎豁新境拓畦畛供客用
意勤籜¶龍屠最忍頗疑匡廬游甜苦未可哂物以少為
貴食經¶侈堪憫捫腹又詩成茶聲鼎鳴蚓<md:KR4f0049_SBCK_026-6b>¶　　　覓句廊晩歩二首¶
近日幽尋屢出郊朅来山館燕新巢斜陽一抹風廊影¶
葵寫圓花竹寫梢¶
返照深深入竹根青鞋踏徧舊苔㾗好詩只在微茫裏
<pb:KR4f0049_WYG_015-9a>
付與棲禽自在喧¶
　　　程洴江編修招集篠園水亭分韻¶
虛亭俯烟渚客到眼初眀沙柳侵天影風蒲學水聲醉¶
宜摇櫂去詩向倚闌成地主饒幽興流連待月生¶
　　　題嶰谷半槎南莊七首¶
　　　　青畬書屋¶
平逺眺林坰肥仁繞江水人云讀書聲時出豆田裏<md:KR4f0049_SBCK_026-7a>¶　　　　卸帆樓
<pb:KR4f0049_WYG_015-9b>
空樓晴亦雨桐竹風披薄飛来北固雲帆影窗中落¶
　　　　庚辛檻¶
水氣入虛櫺幽澹心自領魚行無所依旁穿髙栁影¶
　　　　春江梅信¶
我来過花時紙閣綠陰碎驚鳥蹴梅丸忽墮小山背¶
　　　　君子林¶
彷彿西溪路風吹綠玉香入林深似許新粉滿衣裳¶
　　　　小桐廬
<pb:KR4f0049_WYG_015-10a>
零露響閒砌涼陰翳微霄我欲揖桐君獨唱懷仙謠¶
　　　　鷗灘<md:KR4f0049_SBCK_026-7b>¶小構傍雲沙岷流通溔渺待君秋雨餘同盟三品鳥¶
　　　宣徳窯青花脂粉箱歌次毛西河太史韻為汪¶
　　　伯子作¶
我聞列仙寶玩碧瑤箱惟有旊人祕色可比方絶無髺¶
墾但精瑩花壺茗琖猶家常前朝妝具今尚在函藏帖¶
妥楕兩旁方池圓窞各位置泄竇似挹華清湯春風慣
<pb:KR4f0049_WYG_015-10b>
見閉上苑曉月每看低繚牆曉月春風等閒擲芳姿誰¶
侍君王側鉛華狼藉秣陵秋脂流縈漲秦川色幾為傾¶
城失家弄黄金不惜蛾眉用太平天子説宣皇求賢時¶
發胥靡夢三楊枋國老能堪聲教曾聞暨朔南萬幾多¶
暇偶燕息尚宫司飾呼當直小衩芙蓉十隊紅亦有朝<md:KR4f0049_SBCK_026-8a>¶鮮女侍中御筆描来摺疊扇熏爐賜與合歡銅廣寒殿¶
影玲瓏樹晨興湏奉宸游去囘眸笑語並房人舊是蕭¶
娘梳埽處巻簾對鏡復開箱酥滴檀心自研注傅成𧰟
<pb:KR4f0049_WYG_015-11a>
雪和丹霞映就飛花黏落絮青瓷可愛還可親饒州燒¶
出真超倫依稀玉鳯親承寵彷彿金匳乍作嬪眀明逝¶
水恩叵測眉萼連娟吹不拆畫堂涿館得咿啞椒寢長¶
門翻咫尺咫尺梧桐墜井榦洗妝只著羽衣寒宫中決¶
絶皆如此故物何人想象閒慢學龍眠圖古器呉趨李¶
子工為記(向為姜學在物/李子客山有記)前姜後汪相乘除嗜好如以
蚓投¶魚毛公長歌劇哀麗我欲繼和應嗟歔黄巾蠭起
坤靈¶覆掠盡昭陽慨陵谷尋常兒女豈能銷合贈輕盈
<pb:KR4f0049_WYG_015-11b>
助朝<md:KR4f0049_SBCK_026-8b>¶沐底處重將脂粉調呉王苑内買娙媌只今細看
交枝¶樣壓倒官哥汝定窯¶
　　　題汪貞女巻¶
賢雄未匹鳯先徂侍疾初歸矢莫渝五日為期同穴定¶
十年不字畢生孤何妨笲菜稱来婦自信釵荆勝丈夫¶
佇看旌門輝里巷冬青花影雪紛敷¶
　　　夏日巨公以白沙泉龍井雨前茶為貺賦詩以¶
　　　謝
<pb:KR4f0049_WYG_015-12a>
悠悠林臥晝偏長畏暑都無卻暑方老去參軍多吻渴¶
朅来禪伯與心涼泉分曉甔和雲送茗裹春旗待月嘗¶
今日因師聊破戒松風手瀉一甌湯(予近不飲/茶故云)<md:KR4f0049_SBCK_026-9a>¶　　　碧山草堂椽筆歌¶
古来何人能大書官奴俊爽力有餘淋漓只用埽泥帚¶
埽出不怕春霑淤化城額傳裴相休以袖搵墨蛟龍遒¶
何如汪家碧山草堂裏酒酣脱帽看尖頭睡菴老人氣¶
倜儻青管髙提盈一丈至今森然挂東壁故物不與人
<pb:KR4f0049_WYG_015-12b>
俱往藤韜漆護椶絲牢中山徒秃千兔毫想見盤旋跳¶
盪發絶叫驚電破硯翻雲濤長槍大劒莫相笑毛錐如¶
此亦足豪君不見天竺紅牆似霞起發地扶椽看五字¶
(天竺寺牆觀自在菩/薩五大字睡菴書)猶存手澤供摩挲後代良孫解驅
使後代¶良孫解驅使翻身使臂不使指何當直上天柱
峯千尺¶一波一磔當空擲山魈木客皆辟易<md:KR4f0049_SBCK_026-9b>¶　　　初秋同旭瞻蒔庭有蘭游西山作四首¶
　　　　坐韜光飛雨軒作
<pb:KR4f0049_WYG_015-13a>
一雨暑解嚴始踐西山約初日翳復吐秋氣滿巖壑興¶
來歴磵阿蘚磴宛如昨入門翠陰積翻覺涼雲薄石龍¶
臥空池泉根此焉託坐聽丁東音終古娯寂寞頷珠不¶
自惜天樂然疑作禪老洗聲塵為客幽茗瀹¶
　　　　同作　　　　　　　　　　許　松¶
　撰杖入淨域塵垢無纖毫竹隂翳殘暑佛香逺煩囂¶
　石龍噴泠泠中蓄萬斛濤乍聽疑秋霤乆聆訝春槽¶
　邂逅逢勝侣款言興更豪濯纓可終老媿未解天弢
<pb:KR4f0049_WYG_015-13b>
　　　　入龍泓洞中有小穴僧云是昔人采鍾乳處<md:KR4f0049_SBCK_026-10a>¶　　　　今不可進(事出劉道/真錢塘記)¶
微颸貫巖腹生衣凛不勝短策探龍窟呀然走怪藤刳¶
中夢天壓捫壁疑雲崩盡處涌佛座指㸃来殘僧陰竇¶
不可測鼈行誰復能彷彿千載前言采鵝管冰度險入¶
九地江底穿幾層㯭聲在頭上隔石喚欲譍此事道真¶
記祕籍如足憑奇添好事癖冷結耽詩癥九逵彌似隘¶
跬歩愁難仍不比游大滌飛鼠侵明燈
<pb:KR4f0049_WYG_015-14a>
　　　　春淙亭遇雨¶
山行非㨗徑因雨亦窘歩前峯日尚明飛灑空磵樹同¶
心二三子復兹不期遇(謂聞石/誠叔)橋亭憩華構目盡巖洞
趣¶苔滴佛螺秋雲歸客衣暮淙潺石上水導我尋微路<md:KR4f0049_SBCK_026-10b>¶　　　　夜宿松靄山房¶
閒房駛雨過林杪挂星漢涼深欲添衣不但殘暑逭蔬¶
盂供細食花巾奉清盥相偕靜者流共待疎鐘斷夜闌¶
空山黑月吐翠微半澄輝漾庭户秋影互凌亂露蟲鳴
<pb:KR4f0049_WYG_015-14b>
始急坐覺歳時換人生非學佛詎免遲暮歎感此不能¶
眠裵囘以申旦¶
　　　秋日同少穆竹田敦復過報國院¶
釋子禪棲處城隅一徑分風池時動樹秋宇欲銷雲施¶
食游魚出吟詩野鳥聞何年談小品結社共諸君¶
　　　題朱丈鹿田蘇門灌畦圖¶
人生穹壤間棲止無定境宦學便擇居何必戀閭井往<md:KR4f0049_SBCK_026-11a>¶者歐陽公終日苦思潁況兹百門泉名與淇水永太行
<pb:KR4f0049_WYG_015-15a>
從東來出沒幾峯嶺清泠滿山腹匯作跳珠猛分流入¶
綺塍不待汲脩綆所以樂土游仲平有深幸(許魯齊詩/我來蘇門)
(居遨游/成樂土)¶先生詩家流出守厭造請三公付孫劉一官罷
張邴偶¶然泉上行光景愛妍靚遂買泉上田犂評手自
秉暇即¶挈茗杯樂在汎舴艋何如西子湖明鏡涵藻荇
今年故¶鄉歸菟裘嘿焉憬生平釣游侣詎忍棄如梗寄
公付佳¶兒耆舊得自領畫手想像為蒼翠善寫影夢繞
嘯臺烟¶秋燈照耿耿
<pb:KR4f0049_WYG_015-15b>
　　　八月一日讓山上人招集南屏山樓看雨分韻¶
俯視僧樓但雲氣滿林飛雨攪秋懷平沈逺岫墨初潑<md:KR4f0049_SBCK_026-11b>¶淨洗明湖鏡乍揩涼向松窗分白衲溼愁蘿徑阻青鞵¶
黄妃塔畔空濛裏記取炊香共午齋¶
　　　采菱詞二首¶
青山影裏逺聞歌&KR0482;蔓牽絲滿鏡多儂比菱花偏背日¶
郎如菱葉慣隨波¶
鮮於蓮子冷鴻頭船尾炊来趁晩秋一百里中香不斷
<pb:KR4f0049_WYG_015-16a>
直從鳯口下湖州¶
　　　秋陰集汪抱樸城北水房分韻¶
一片荒雲乍有無此閒亭館壓菰蒲淡如人意不可畫¶
涼到句邊渾欲逋老桞沿隄烟影重殘荷覆沼墨㾗枯¶
為憑横玉吹教裂明日西風渡鏡湖(時予將/越㳺)<md:KR4f0049_SBCK_026-12a>¶　　　題北嶺將軍廟二首(并序/)¶
廟在蕭山北幹山上按施宿會稽志云武佑廟舊號北¶
嶺將軍廟方臘陷錢塘欲東犯會稽見將軍擐金甲陳
<pb:KR4f0049_WYG_015-16b>
兵於西興旗有北嶺字賊不敢渡郡守劉韐上其事賜¶
今額陶宗儀輟耕錄云至正丙申大旱方士陳希微禱¶
雨于北嶺將軍廟俄降筆云吾秦人厲狄也與項羽起¶
事山陰功不竟而死父老不忘我者俾血食於此爾来¶
幾千五百年世代雲變遂湮我姓名故以相告二書
所¶述如此予以乾𨺚乙丑秋八月同新安呉長公同里
丁¶敬身為越中之游過謁廟下見壁上有劉伯溫廟記
不¶載神姓名事蹟問之居民俱云厲將軍也陶南村之
<pb:KR4f0049_WYG_015-17a>
言<md:KR4f0049_SBCK_026-12b>¶似信而有徵作詩以記其實云¶
北山棟宇自秦餘㐲劒英姿尚凜如逐鹿似聞遺恨事¶
止麟應有補亡書靈旗往往驚樵牧社酒年年福里閭¶
三户到頭仍一蹶英雄無命足欷歔¶
摩挲古碣郁離文未著當年汗馬勲松響忽吹空際語¶
山光乍巻陣前雲不湏白石題神號解使青溪靖寇氛¶
路歸班荆逢野老至今猶説厲將軍¶
　　　舟過覺苑寺(在蕭山城中齊江淹宅/捨為寺門有夢筆橋)
<pb:KR4f0049_WYG_015-17b>
越游無他營合志事幽討初程歴蕭然環堞碧秋草江¶
郎有故居斜日市渠抱維舟試来尋鴉鵲鬧浩浩牆隅¶
石幢一相對雜傭媼依稀辨垂拱阿武時所造入門兩<md:KR4f0049_SBCK_026-13a>¶甎塔經始已無考猶資象教力鬼手拄傾倒睿達與溫¶
夫署楄尚完好(敕覺苑寺扁治平四年沈遼/書三門江寺扁張即之書)捫壁讀殘
碑元明奚¶足道獨有夢筆橋記者呉中老(重建夢筆橋/記天聖四年)
(葉清臣撰/文最工)似懼地¶主嘲其文特摛藻中述會昌年花宫
跡如掃僧徒盡烏¶巾雁齒廢行潦宣宗即牽復未琢白
<pb:KR4f0049_WYG_015-18a>
石皓茂宰曰李君¶成梁十月早我媿詞囿荒吉夢敢私
禱華髪謝貂蟬消¶搖破諸惱幾時買㕓居名藍作鄰保¶
　　　舟出偏門至禹陵遇雨¶
出郭逢秋晦菱絲櫂幾灣幽雲生窆石靈雨下稽山屐¶
染重重翠衣霑淺淺斑藏書猶有穴杳靄不容攀¶
　　　雨宿臥龍山僧舍分韻<md:KR4f0049_SBCK_026-13b>¶越國此山古聽松占小樓清鐘不散雨破寺共吟秋漫¶
阻青鞵興如添白髮愁邪溪風日好試上采菱舟
<pb:KR4f0049_WYG_015-18b>
　　　雨後游蕺山戒珠寺遂至怪山寶林寺¶
越城四面清流涵輕䑳小楫如浮驂秋霖乍歇葉初下¶
發興便欲窮幽探城中八山首采蕺君王辛苦誰能堪¶
橋邊不遇題扇媼右軍彌勒偏同龕棟撓瓦墮豆房破¶
病僧霜髪垂䰐鬖告訴頻年困水厄物力詎足營伽藍¶
墨池深黝覆石穴時見鄰叟汲滿甔逡巡太息下山去¶
龜形岫轉城東南勢若飛来尚浮動溼雲懵懂縈櫧柟¶
登階禮拜彥公像屋底鰻井深潭潭盤迴折磴苔滑汰
<pb:KR4f0049_WYG_015-19a>
絶頂撲眼来烟嵐濃青冷碧漸褰露什十伍五兼參三<md:KR4f0049_SBCK_026-14a>¶餘霞忽抹天盡處倒射塔杪殷紅酣同游相與話舊事¶
許掾再世梁王諳太清以後亂既甚七官兄弟尋戈錟¶
岳陽僅存頼黑獺江陵蕞爾古子男稱尊踐阼崇廟祀¶
蠟鵝稍洗維摩慙居然輟御聞婦臰都講一現仍優曇¶
前因不昧相輪建波旬劫内願力擔次律松下發書甕¶
樂全梁上開經函世間貴仕無可語吐絲往往纏春蠶¶
凄然歸袂薄寒襲明日更上林中籃秦稽佳處難悉數
<pb:KR4f0049_WYG_015-19b>
安得隨地留茅菴¶
　　　曉霽入若邪溪中逢暴漲不得至雲門而返¶
霽華盪輕舟亂流爭東西千峯碧於洗片月林外低今¶
朝可憐處真在若邪溪溪光幾曲動沓嶂相迎送雲㪚<md:KR4f0049_SBCK_026-14b>¶一香爐苔侵三石甕不見浣紗人了非校書夢宛在畫¶
中行秋髙景彌清素湍天際下激溜筏間鳴兒童竹裏¶
看知我泝沿情泝沿停兩槳樵風吹不上巖中子敬宅¶
松下彌陀像落日見歸禽閒心與之往
<pb:KR4f0049_WYG_015-20a>
　　　次日再汎若邪溪至平水肩輿游雲門寺二首¶
一作溪中吟再作溪中吟溪中有空翠日日娯人心伊¶
余結勝侣戀賞盈沖襟峯迴近忽逺湍減昨成今雲松¶
窺倒影水竹澄幽陰村市𠊓渡口炊烟出樹深仙源三¶
十六(放翁云自秦望山而北合/三十六溪水為若邪溪)迢遞不可尋風鳴灘瀉
碧日射¶潭搖金以兹厲揭意舟師力何任遲囘憶昔賢
髙唱誰¶嗣音<md:KR4f0049_SBCK_026-15a>¶繫舟在楓根石路穿畦稜秋水溢溝塍潏潏入清聽野
<pb:KR4f0049_WYG_015-20b>
曠羣峯趨藍烟自包孕逺勢引台明連延接嶀嵊秦望¶
獨孤撐香刹倚絶勝多生結淨業来禮雲門磬辨才殘¶
塔斷思陵鉅碑賸松堂寂無人幽花墜苔徑惟有溪橋¶
風吹我塵夢醒¶
　　　游蘭亭¶
蘭渚橋邊爽氣新騎驢石路淨纖塵青山不改名常在¶
修竹翻憐迹未陳金谷只愁無好致選樓何必識斯人¶
紅牆碧澗瞻
<pb:KR4f0049_WYG_015-21a>
奎畫應覺清秋勝暮春御(書蘭亭有碑/    亭序)¶
　　　汎舟鑑湖四首¶
秋波渺渺碧無泥雲樹參差望不齊喚得烏篷新艇子<md:KR4f0049_SBCK_026-15b>¶好山都在鑑湖西¶
放翁宅外賀家莊時有游船繫桞樁莫學三山但成隻¶
阿儂最愛住湖雙(湖桑埭一名湖雙以/有東南兩鑑湖也)¶
桞姑廟俯蓼花洲獨處無郎俗誤愁烟縷乍消漁市㪚¶
一峯臨鏡學梳頭(栁姑廟向只女像/今俗誤偶以男)
<pb:KR4f0049_WYG_015-21b>
露冷紅衣已卸香鏡心何處出新妝菱歌未斷西風起¶
八月涼於五月涼¶
　　　顧丈月田挽詩二首¶
如此湖山要主盟纔從晩歳識先生為官落魄人皆笑¶
好客風流世盡傾小别何堪成永訣長留應是有詩名¶
一盃酹向帷堂影傷逝悲秋無限情<md:KR4f0049_SBCK_026-16a>¶幾年吟賞得追陪誰道風霜兩鬢催出郭看花無一老¶
尋山冒雨豈重来室中靈照悲猶小門外羊曇慟不囘
<pb:KR4f0049_WYG_015-22a>
聞道彌留有佳句可知地下乏仙才(顧丈歿之前三日/尚作秋陰小集詩)
(有句云菰蒲水氣池¶塘/外只戀君家十畆園)¶
　　　寄和東湖吟社鬬蟋蟀用韓孟鬬雞聫句韻¶
陰蟲感殺機居壁乆已待為物雖爭雄於野善潛彩冷¶
語催緯經天時此其殆早多好勝徒搜括邱壠在尋聲¶
復斂歩負鍤似前鐓灌穴晉陽沈跳身齊國塏羅致殊¶
矜奇籠中各清磊粒飽腰膂强秋深霜露改分曹小翼¶
輕嬈敵前茅皠勇逾螳孤撐怒比鼃三倍鋭氣競磨牙
<pb:KR4f0049_WYG_015-22b>
英心甘覆醢敢云飛將驍漫訝交綏餒窮追始為懾先<md:KR4f0049_SBCK_026-16b>¶鳴特相紿罷鬬晷過申来觀市逢亥黄鬚竟大奇黒衣¶
將焉罪坐令金注昏笑看騂顔浼或羞見妻孥或喜遷¶
貨賄人生天壤間一粟置滄海裸蟲惟此貴力學戒無¶
怠胡為昆蟲嬉大事幾敗乃昔聞玉照張亭臺飾金綵¶
又聞明宣宗奏捷勝歸凱重之足一夔愛如獲二隗豪¶
家有固然輔導責元宰倡和蟋蟀篇陳義或可採¶
　　　原倡　　　　　　　　(平湖/)張雲錦(鐵珊/)
<pb:KR4f0049_WYG_015-23a>
　秋氣感而生養鋭早相待物性本善爭人心藉得彩¶
　燈下鳴偶然牆邊攫殊殆誰信風露中而有王孫在¶
　奮髯堅既㦸鼓翅利於鐓初焉貯冷盆旋即更爽塏¶
　不嫌狀微陋先覺氣碨磊兩雄忽相遇一戰約難改<md:KR4f0049_SBCK_026-17a>¶　額廣横金絲齒粲掀玉皠搏擊力無餘衝突勢逾倍¶
　髙足善超距弱肉將付醢巻甲趨未甘踰垣避先餒¶
　種類頗稱繁輕重詎受紿捷如刺傀政神若椎鄙亥¶
　將為知已死負亦非其罪横草何人功登臺汗欲浼
<pb:KR4f0049_WYG_015-23b>
　所嗟好勝心不惜購重賄游手教搜羅客船到瀕海¶
　四忌犯何曽再角興寧怠殺氣動無端機心暗啟乃¶
　旌之以三花雜之以五綵同類反見戕作歌奚獻凱¶
　仰關罷攻秦丸泥類封隗孕此屬多事吾欲問真宰¶
　盧賦與賈經雖存詎足採¶
　　　同作　　　　　　　　　(平湖/)鮑　詢(咸吉/)¶
　促織性喜爭紛紛設壇待石產質孕剛葦化色流彩<md:KR4f0049_SBCK_026-17b>¶　練牙與巻鬚一犯防三殆(語見促/織經)呼燈敢厭窺聞聲
<pb:KR4f0049_WYG_015-24a>
　早¶識在鳴寒股摐金迎陽甲張鐓托跡近疎籬選地
　得¶幽塏灌以水泠泠搜從石磊磊牙籠舊式藏瓦盆
　新¶樣改異種赤疑斑凡品白遜皠冷煖分後先優劣
　判¶億倍同類如仇讐甘心相葅醢置偶使不孤善養
　期¶無餒形含詎嫌微色辨莫教紿計功正當秋為月
　恐¶近亥想彼鬥方酣奚啻聲其罪髯奮勢孤撐目注
　汗¶流浼挑戰憑寸草剋期博重賄兩軍勁成敵百夫
　喧¶沸海俄焉雌雄分負者神色怠童心殊懵然公事
<pb:KR4f0049_WYG_015-24b>
　竟¶敗乃奔逐空攢花奢侈到翦綵壯矣將留名歸歟
　捷¶報凱託命於斯蟲如昭之尊隗長安市上豪半閒
　堂<md:KR4f0049_SBCK_026-18a>¶中宰一例等兒嬉齷齪寧足採¶
　　　同作　　　　　　　　　(平湖/)陸銘一(紆齊/)¶
　萬物以類親兹獨鬭相待秉性殊貪殘振羽偏光彩¶
　雌伏肯自甘妒生那識殆疎燈照何頻冷盆看早在¶
　偶居調絲琴獨處斂矛鐓帥陰蓄之幽迎陽更諸塏¶
　髙臺瞻巍巍廣塲爭磊磊輕重等使齊暄寒候無改
<pb:KR4f0049_WYG_015-25a>
　挑以庭草青辨從窗紙皠始角氣無前中休勇益倍¶
　急擊朝始食乆持夕欲醢聲從百夫喧色令一時餒¶
　盬腦伏且柔傷股遁以紿奮如再戰陵突似重圍亥¶
　或勝而或負奚功又奚罪局内智多昏旁觀指恒浼¶
　来笑賈客名(逺客泊舟来/鬭俗稱客蟲)去飽胥吏賄怒臂螳當車
　癡<md:KR4f0049_SBCK_026-18b>¶心鳥填海牀空資無留秋老興不怠在物已蠢然
　(一作/爾)¶於人復誤乃徒教箱戧金浪使竿簇綵逐逐敢憚
　勞¶雍雍虛唱凱策勲不殊韓酬知信如隗戲不止狡
<pb:KR4f0049_WYG_015-25b>
　童¶禁還仗賢宰良士樂無荒㫖哉言足採¶
　　　九月晦日許繩武招集雪莊二首¶
巾子峯前好卜居無多樹石小林廬若添畫舫兼歌板¶
快雪名堂定不如(快雪堂明馮祭酒/開之湖上别業也)¶
九月十月接天氣裏湖外湖空水烟門外晩風吹酒醒¶
秋容都上釣魚船¶
　　　立冬日陸雲軒招集南屏讓公房看紅葉分韻¶
閒隨漁艇泊烟汀絳葉招人此再經十日晴光連樹醉<md:KR4f0049_SBCK_026-19a>¶
<pb:KR4f0049_WYG_015-26a>
數峯寒影上樓青雁來已是新霜後僧定還同夜雨聽¶
最好湖心放歸櫂斜陽有意畫南屏¶
　　　冬夜泊八赤懷施自勗¶
一番新寒客路中墨雲零落水天空故人將近似江月¶
小艇獨眠多野風五畝未䝉行役力平生微有著書功¶
明朝相見姑胥郭歳晩心期訝許同¶
　　　小玲瓏山館對雪聫句¶
子月尚暄和(陳/章)丙夜忽凄斂初為雨腳凍(鶚/)突作風色
<pb:KR4f0049_WYG_015-26b>
憯寒柝聲漸沈(姚世/鈺)荒燈燄頻颭撒沙響虛牖(張/熷)積素
耀¶危檻被池生㢘隅(章/)枕角冷圭琰曙早起猶怯(鶚/)氣嚴¶
出未敢庭空亂囘旋(世/鈺)石怪競霜㸃緣隙罥若塵(熷/)堆<md:KR4f0049_SBCK_026-19b>¶檐覆成厂禽飢觜難啄(章/)兒戲手頻擥眯目疑復隍(鶚/)¶
失足防入坎毁茶多嬾埽(世/鈺)惜竹重宜撼飄瞥竟聫聫¶
(熷/)紛糅方冉冉有客船阻歸(章/)相與袪再摻遙思大江¶
白(鶚/)但見同雲黯交飛射鶖鶬(世/鈺)急陣灑葭菼玉峯迥¶
可畫(熷/)銀浪疊誰犯匿影閉閒齋(章/)促膝探袐檢宛然
<pb:KR4f0049_WYG_015-27a>
鶴延望(鶚/)儼爾漁聚槮得酒歡喜生(世/鈺)開爐噤㾕減地¶
主獨能賢(熷/)羇人自多感短景憐崢嶸(章/)長年抱頷䫲¶
斲冰待過淞(鶚/)鼓枻擬入剡何當問郵籤(世/鈺)陽烏放朝¶
旵(熷/)¶
　　　看山樓雪月聫句¶
雪初晴月復清(鶚/)氣贔屓光晶瑩(章/)登層樓暢幽情(世/鈺)<md:KR4f0049_SBCK_026-20a>¶炙冰硯溫酒鐺(馬曰/琯)澄萬象増雙明(馬曰/璐)廣寒府白玉
京(鶚/)¶竹聲瀉松影横(章/)籟既寂思已盈(世/鈺)剪殘燭戀深
<pb:KR4f0049_WYG_015-27b>
更(曰/琯)¶歳云晏志合并(曰/璐)¶
　　　行菴雅集分詠寒事得宋子京修唐書¶
昔賢擅文章頗亦事豪縦太守書局隨風流只小宋雪¶
深椽燭燒起草蛾眉從主人如此稀不作舞腰供液金¶
黛墨語奇麗有時用區區王滹南輕議若聚訟¶
　　　雪後同金江聲過直指菴尋韓平原閲古泉遺¶
　　　跡¶
委巷不知山倚山構蓮宇尋幽繙舊史定是韓王府佛
<pb:KR4f0049_WYG_015-28a>
閣踞池上寒藻搖翠縷有如半破月巖畔一泓吐桃坡<md:KR4f0049_SBCK_026-20b>¶繚其巔歳乆疑鬼斧當時勞人工用以貯歌舞(四朝聞/見錄載)
(閲古堂有¶桃坡十二/級今山上遺跡尚存)折鼎尚包羞覆車孰禦侮文章累
詞人(陸放翁作/閲古¶堂記)姚冶惑逺祖(予家族譜載明州御幹子/飛公家饒于財號厲半州)
(娶韓平原三夫人號滿頭/花者為後妻遂以不振)同来¶近殘臘誰作雲岫主融
雪添波㾗半瓢為酌取詎聞丞¶相嗔荒涼真閲古¶
　　　除夕同江聲夀門堇浦甌亭諸君登呉山飲酒¶
　　　樓分韻
<pb:KR4f0049_WYG_015-28b>
危闌徙倚靜無譁共惜流年赴壑蛇山轉晴光餘半壁¶
渠添雪水貫千家牽連酒伴生吟思振觸風情上鬢華¶
只有故園今夕好翩翩目極後棲鴉¶
　　　正月三日同敦復旭瞻汎湖至聖因寺訪恒公<md:KR4f0049_SBCK_026-21a>¶　　　不值(以下/丙寅)¶
開歳無事相與娯尋僧幸有三人俱笑披風帽上野艇¶
靜聽柔㯭衝烟湖經聲出院自斷續山影隔林時有無¶
笻枝定入天竺去想見磵鶴同清癯
<pb:KR4f0049_WYG_015-29a>
　　　送桑&KR0802;甫獨為天台雁蕩之游¶
桑君江海人意氣頗超忽早摘銀案髭歸来臥松月開¶
年雪載塗山情生勃勃蠟屐告我行健似横空鶻前身¶
打包僧游跡記髣髴自言昏嫁了詎使塵土汨先為豐¶
千訪次作矩羅謁攜影當朋儔扶杖即隷卒拜號獨往¶
生斯語庻非伐獨汎單鷗隨獨憩孤樹歇獨宿寒凌兢¶
獨行翠窸窣獨吟巖荅響獨沐風晞髪獨眺俯鶴巢獨<md:KR4f0049_SBCK_026-21b>¶飲侵龍窟天台峙東南奇秀甲於越客兒失雁蕩晩出
<pb:KR4f0049_WYG_015-29b>
名馳突我有中宵夢往往凌崪屼輸君濟勝具先我結¶
雙韈事不婦子謀興為嵐霞發竢君銜袖詩千載期毋¶
沒¶
　　　立春日雨中趙誠夫松江歸過訪¶
市橋昨夜駐吟篷春入幽人杖履中白髮增年非我獨¶
閒園聽雨喜君同詩編歇浦經時客燈憶沙河舊日風¶
剩有南華梅信近借書貰酒鎮過從(南華君/家堂名)¶
　　　同竹田大恒讓山二上人由九里松入西山坐
<pb:KR4f0049_WYG_015-30a>
　　　冷泉亭作¶
乆隔山中游妙友欣所從行行背湖色罙入春烟重方<md:KR4f0049_SBCK_026-22a>¶袍二釋子邂逅道氣濃平橋得小憩目盡西南峯秀色¶
紛然来相與媚雲松中有不朽語挹之復無蹤(賈長江/詩人有)
(不朽¶語得/之烟山春)逶迤歴翠壑晴多斷幽淙亭影漾清泚寒碧
鑑心¶胷疎梅為我花芳草正丰茸徘徊拍闌干喚起澗
底龍¶
　　　白雲山房看梅
<pb:KR4f0049_WYG_015-30b>
不知花好處直作白雲看磬在香中度山從枝上寒主¶
人来亦少客子到應難只為題詩計東風莫易殘¶
　　　花朝河干草堂小集分韻¶
中春花信冷難齊吟客湏教取次題故國雲山遲社燕¶
草堂風雨誤朝雞河邊吹水添杯滿樓上凭闌放艇低¶
頭白周郎苦相憶避人今夜宿湖西(時少穆以七十生/日避跡湖上不至)<md:KR4f0049_SBCK_026-22b>¶　　　雨中許蒔庭春巖招同誠夫笠人汎舟北郭看¶
　　　花二首
<pb:KR4f0049_WYG_015-31a>
試問花餘幾舟游貴及時風輕搖燕尾雨細溼鵝兒紅¶
素霏霏暗林坰漠漠吹一峯青乍破乞取晩晴宜¶
村轉疑無路平生數問津花間上塘水雲裏臯亭神俗¶
古知栽植人閒即隱淪多君好兄弟刻意此憐春(王象/之輿)
(地碑¶目杭州有牛/僧孺臯亭神祠記)¶
　　　同作　　　　　　　　　　　汪還仁¶
　臯亭春事勝酒舫閲游悰花渚隨風轉雲山帶雨濃¶
　魚爭落英去人向暮烟逢何必仙源裏纔稱物外蹤
<pb:KR4f0049_WYG_015-31b>
　　　同作　　　　　　　　　　　許　松<md:KR4f0049_SBCK_026-23a>¶　緬想桃源境臯亭彷彿同招朋尋曲渚蕩槳入芳叢¶
　雨過山如黛花多水盡紅迷津何處問雞唱綠蘿中¶
　　　閏三月三日同人集湖上續修禊效蘭亭詩體¶
　　　二首¶
平湖重陰烟水相借眷兹餘月餞春迎夏溯沿勝事莫¶
不代謝凡我苔岑讌娯清暇¶
羣公悦衿契布席臨芳流夜雨被衆綠雲與山沈浮重
<pb:KR4f0049_WYG_015-32a>
三復重月一唱還一酬漫言繼蘭渚興到非外求¶
　　　初夏汎舟至孤山¶
弄晴小雨落餘飛水外西峯未夕暉滿地綠陰春去後¶
幽禽猶道不如歸<md:KR4f0049_SBCK_026-23b>¶　　　晩出東新關同堇浦甌亭作¶
背郭乍過雨晩涼衣上侵聊為汀畔飯共作烟中吟燈¶
影横橋柵人聲出樹陰相攜多舊侣幽賞得初心¶
　　　題清溪寓樓
<pb:KR4f0049_WYG_015-32b>
四月臨溪水清流直貫城千家翠綃舞列岫黛眉横日¶
落收漁市宵分過㯭聲樓髙聞白苧何事不勝情¶
　　　謁餘不亭侯廟辭¶
餘不水兮粼粼涵芳茝兮白蘋侯之封兮水濵廟食此¶
兮為明神龜左顧兮何之繄侯德兮民思民思兮寓象¶
車兩轓兮船兩旗侯山下兮欲旋風出廟兮泠然巫歌¶
兮雩舞隨侯来兮靈雨<md:KR4f0049_SBCK_026-24a>¶　　　游慈相寺半月泉
<pb:KR4f0049_WYG_015-33a>
秀岑敷青蓮鬱然抱精廬出郭路匪遙短策破睡餘僧¶
廚已過午寂寥冷鐘魚蒼髯韻天風渺若太古初亭空¶
試一窺泉影蝕蟾蜍掬之冷沁齒碧華溢方諸映地佇¶
開明在山妙涵虛緬彼南磵翁早負冰清譽館甥得東¶莱
於此讀羣書飲水尋孔顔真樂恒晏如古人不可見¶落
日歸鳥疎¶
　　　登呉羌山謁織簾先生祠¶
言尋呉羌山孤峯拔雲起齊書名呉差定復傳譌耳井
<pb:KR4f0049_WYG_015-33b>
邑俯鱗鱗石路躡齒齒下有織簾居清風被閭里先生¶
值衰季攘敚中所鄙老惟守遺經歿但醊寒水荒祠傍<md:KR4f0049_SBCK_026-24b>¶社公惜哉塵滿几茂宰初下車行將樹逸軌(謂施/明府)築堂
増¶髙明懷賢式浮靡我為歌神弦再拜執筆竢¶
　　　自乾元寺至金蓮磵¶
苕亭望南山窈窕穿翠麓洗心有風潭空影覆羣木年¶
深寺亦殘飛鼠棲佛屋誰彈幽磵泉泠泠聲滿谷¶
　　　施檗齋明府招集德清縣齋
<pb:KR4f0049_WYG_015-34a>
寂寂重門掩幽禽見出迎蠶忙少公事吏㪚得吟情烟¶
樹搖書碧溪風入酒清猶思臨宛水釣艇夕陽明¶
　　　曉行臯亭道中¶
牽埭披衣有底忙水烟籠日共蒼涼客行十里又五里¶
舟過下塘還上塘驅犢岸髙青嶂近護蠶門靜綠陰長<md:KR4f0049_SBCK_026-25a>¶平生未了山游債處處唯聞佛土香¶
　　　亡友呉繡谷墓下作¶
赤岸停孤艇青山對殯宫平生腹痛語今日淚㾗中子
<pb:KR4f0049_WYG_015-34b>
守書無失(謂甌/亭)人嗟命不融凌雲埋可得地下傲三公¶
　　　坐安隱寺泉上¶
亭亭石蓮幢千載標覺路秧田鋪僧衣松蓋引客歩寺¶
門幽且深泓泉蓄復注林光射池影下見金碧聚疑有¶
神物潛山鳥不敢汙我来鬭茶坐蠲熱欣所遇想見六¶
月中行人屢囘顧¶
　　　留題廣嚴寺次鮮于伯機韻¶
臨平山畔訪仁祠我亦經過首夏時林下追從惟野衲<md:KR4f0049_SBCK_026-25b>¶
<pb:KR4f0049_WYG_015-35a>
門前来往但舟師護伽藍失河南像(伯機又有絶句云/褚河南是護伽藍)
窣堵¶波空元覽碑(唐元覽法師/碑已不存)秖有僧房青竹好寥寥
懷古一¶題詩¶
　　　景星觀尋唐邱員外丹故居(并序/)¶
予嘗讀韋蘇州邱員外丹還臨平山居詩又觀咸淳臨¶
安志知員外仙去至今山有黄犢嶺以嘗騎黄犢得名¶
有曲竹為員外遺杖所化又考陳郁話腴云行都城北¶
五十四里臨平湖岸有山山有景星觀觀有邱真人祠
<pb:KR4f0049_WYG_015-35b>
祠有丹爐邱本唐人仕嘗為郎棄官學道於此飛昇顧¶
況訪之詩云五月五日日亭午獨自騎驢入山塢来到¶
君家不見君下驢倚杖叩君户驚起山童開竹扉黄犬<md:KR4f0049_SBCK_026-26a>¶搖尾銜人衣試問先生往何處云入山中采紫薇平明¶
一去今未歸引我池中看釣磯池中數箇白鷗兒見人¶
慣後癡不飛待君歸来君未歸卻復騎驢下翠微此詩¶
況集不載乆思訪其遺跡今年四月三日因安隱僧心¶
月之導始得至所謂景星觀者殿祠東岳仁聖帝像前
<pb:KR4f0049_WYG_015-36a>
有杉柏二株奇古近千年物問丹爐及真人祠所在道¶
士懵然不知獨門外有池水色渟碧上架小石橋疑即¶
況詩池中看釣磯處也裵囘太息為長詩以紀事庻幾¶
有復其祠者¶
詩人成仙古寥寥邱員外今不可招斜陽照影入深塢¶
參差碧殿凌丹霄殿前何有有杉柏千年誰見蒼顔凋<md:KR4f0049_SBCK_026-26b>¶我疑勁直經手種偶逃劫火遺山樵丹井填湮丹竈廢¶
光景無復浮雲歊黄冠揖客老且毦問之不辨空頭搖
<pb:KR4f0049_WYG_015-36b>
只崇岱帝懾愚俗鬼炊虎獄何紛嚻裵囘門外覓行跡¶
紫屏風動空池漂鷗兒飛去不知處逋翁當日過此橋¶
髙詞貞行已足祀遐舉況是隨烟飄(韋蘇州贈邱丹詩/髙詞棄浮靡貞行)
(表鄉/閭)何¶人好事塑遺像酌以明水歌雲謠歸来故鄉莫
惆悵自¶跨黄犢凌單椒山中秋冷桂花發往往弄月仍
吹簫¶
　　　游明因尼寺¶
阿姨師居近鼎湖刱造傳自陳黄奴向聞賜金出宫掖
<pb:KR4f0049_WYG_015-37a>
千年興廢誰枝梧頽垣古殿尚宏敞暗筧分流水聲響¶
幽花閒竹隱禪房忍草沿階叩方丈前朝淨侣多上流<md:KR4f0049_SBCK_026-27a>¶早脱愛網辭妝樓眀眸不教二相墮幻質能將八敬修¶
百年主席凡幾輩老宿無存少酬對誰人末透末山機¶
何處重尋隱峯妹今来儉薄檀施衰粥魚寥落誦經遲¶
笑他洛陽急作髻不見文殊淺畫眉殘碑字剝苔㾗綠¶
(寺有明天順/年中胡濙碑)對此彌傷人代速枝頭批頰盡情啼聲聲
似¶奏無生曲
<pb:KR4f0049_WYG_015-37b>
　　　題驃騎將軍庿(祀楚申公包胥/封號莫詳所自)¶
楚事蒼茫直至今何年此地出神林嚭亡始遂平呉志¶
員在難酬入郢心古屋香雲晴靉靉虛廊風馬晝愔愔¶
賜旛綠錦休重問木鬽山夔不敢侵(元俞琰題庿詩呼/童出示綠錦旛云)
(是前朝/敕賜物)¶
　　　雨泊桐扣二首<md:KR4f0049_SBCK_026-27b>¶晩際開襟共看泉山頭雲起野風顛白龍潭上飛来雨¶
引我菰蒲夜泊船
<pb:KR4f0049_WYG_015-38a>
三更雨歇冷于秋剪燭題詩劇未休四面亂蛙聲裏坐¶
不知元在古杭州¶
　
　
　
　
　
　
<pb:KR4f0049_WYG_015-38b>
　
　
　
　
　
　
　
　樊榭山房續集巻五<md:KR4f0049_SBCK_026-28a>¶<md:KR4f0049_SBCK_027-1a>¶
<pb:KR4f0049_WYG_016-1a>
欽定四庫全書
　樊榭山房續集巻六¶
　　　　　　　　　　　　　　錢塘厲鶚撰
