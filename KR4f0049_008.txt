# -*- mode: mandoku-view -*-
#+TITLE: 樊榭山房集
#+DATE: 2015-09-23 10:30:48
#+PROPERTY: JUAN 8


　詩辛¶
　　施竹田移居(以下/丁巳)¶
後洋街畔城西隅客來愛君屋上烏清涼居士跨驢處¶
君今寫入移居圖妻孥絶類楊通老板輿況有白髪扶¶
人生鄉里聊自足勝彼蓬轉無根株東風吹換幾甲第
<pb:KR4f0049_WYG_008-1b>
玉川破屋天壤俱石香詠室是新署有待花藥流芬敷¶
青山一桁出埤堄數歩即瞰錢塘湖開年殘臘景相接¶
大篇小句如聮珠祭竈請鄰亦不惡載&KR2476;迎富誠何須¶
(迎富事見/廣川畫䟦)春宵得酒更招我牆腰淡月吟糢糊<md:KR4f0049_SBCK_008-1b>¶　　二月一日汎舟西溪¶
孤游避妍晴入艇極凄冷滿空春雲生㝠㝠垂半嶺花¶
村下微霰歷亂不復整夤縁出溪口始見一峯影犬吠¶
暮烟中似㝛武陵境懷我同心人燈青曙耿耿
<pb:KR4f0049_WYG_008-2a>
　　入河渚泊古梅花下¶
春水何緩緩入浦挐音徐隔林度山雪隂雲晦潭虛摇¶
颺不逢人幾曲心悄如著船梅花根厓冷苔痕餘脩篁¶
暎寒色紛然月生初粼粼影欲流曠望通前渠忘言寄¶
物外獨往仍相於日夕風更起髣髴攬我裾¶
　　新霽自安樂山至秦亭山道中作¶
肩輿雖勞人幽尋息吾趾還如履白雲橫度青嶂裏一<md:KR4f0049_SBCK_008-2a>¶里一裵回林鳥哢遟晷稍稍數家村劙桑課春事塵網
<pb:KR4f0049_WYG_008-2b>
幸見疎吾土兼信美野風香落梅深竹照流水昨來忽¶
晴隂浮生正如此猶持入山心邐迆向城市¶
　　同授衣話吳興舊游¶
昔年曾記共清歡水國樓臺入夏寒好事故人分茗供¶
高情太守借山看過橋樹色濃如畫掠艇溪光染未乾¶
安得與君常泊宅更無塵土汙毫端¶
　　　同作　　　　　　　　(錢塘/)陳章(授衣/)¶
　春風陳迹已漫漫為話蘋香憶碧瀾四月桑隂門巷
<pb:KR4f0049_WYG_008-3a>
　緑半城溪色市橋寒老漁舉網銀刀出少婦繰絲雪¶
　繭殘果有心期不相負三間水閣未應難<md:KR4f0049_SBCK_008-2b>¶　　四月十一日客廣陵秋玉佩兮招予同為京口¶之
　　游晩雨泊舟入高旻寺¶
龍宫晩沈沈天人衛庭户清泠七葉林幾㸃摩羅雨門¶
前為通津方袍自安處孤塔倒池深定禽隠花聚采真¶
具扁舟信歩皆淨土晬容睇如空心叩寂寞取¶
　　曉霽出江口望五州山
<pb:KR4f0049_WYG_008-3b>
夷猶方舟發曉色江上微初識五州山向來知是非洩¶
雲獨未斂淪波若無依連林翳更吐秀岑覿復違徐聞¶
風荻偃氛淨浮陽暉淹留惜去櫂賞此忘朝饑褰裳願¶
既謬尋烟跡亦希偕我漁釣侣眷言翦荷衣¶
　　重游焦山信㝛石壁菴二首<md:KR4f0049_SBCK_008-3a>¶神山𦕈何許欲往不可求焦公棲隠處溯沿成後游衆¶
木生夏寒絶壁銜僧樓緑隂下無地江影如雕䤹移來¶
天外帆淼皛胡豆洲一窗納萬里波逺斜陽收禁足花
<pb:KR4f0049_WYG_008-4a>
幢古攝衣篠塢幽他時風雨至或見飛龍秋¶
成連去我久清興窈如昨來逢海月明遂踐攜琴約淙¶
淙水鳴絃心手兩無著餘音入風林坐使衣裳薄夜分¶
江婓悲古調久不作行將徧名山逺夢接衡霍¶
　　登甘露寺多景樓¶
紺殿壓山脊細路蟠雲根重摩衛公塔歲月何崩奔名¶
蹟久飛灰很石無留痕英雄氣已盡回向寂滅言江天¶
風色涼晏坐開北軒羇情尚隋苑歸思過吳門四月南<md:KR4f0049_SBCK_008-3b>¶
<pb:KR4f0049_WYG_008-4b>
紀緑布穀啼千村遥知舟中望楚客多傷魂¶
　　招隠寺¶
戴公遺青山松門限畦畛清風入仙梵雲壑流不泯空¶
香層構出密葉長廊引西窺鹿跑泉林影寫鏡錦故人¶
李約輩藉草共瓢飲微聆得至音寒潄有餘凛荒臺傳¶
蕭梁亂石如插筍讀書今已無耳學予自哂古事滿禪¶
闗追尋恐難盡(山上有昭明/太子讀書臺)¶
　　重游鶴林寺
<pb:KR4f0049_WYG_008-5a>
晝長愛清隂竹輿穿野田寺門對峻嶺標致餘千年塵¶
網米老像香冷馬祖禪空院何所聞啄木聲琅然頽垣¶
斂古色剥蘚出殘鐫高吟亦云苦後代誰為傳老僧修<md:KR4f0049_SBCK_008-4a>¶故事補植紅杜鵑可惜無客賞流豔照山烟朅來跡宛¶
宛久坐風翩翩共證不壞性且就虚堂眠¶
　　題禹尚基畫白桃花¶
樂府爭傳渡口歌淡妝奈此折枝何冶春合就雲為夢¶
笑月應憐玉作渦盧女後時鉛粉薄劉郎重到鬢絲多
<pb:KR4f0049_WYG_008-5b>
亭亭付與徐黃手輕著宫衣襯碧羅¶
　　曲阿道中偶成寄秋玉佩兮¶
吟罷江山助發揮沙鷗相與共忘機天隨杜野小辛去¶
帆傍涼風深樹飛浪跡只今堪寄傲逺行苦愛不如歸¶
故人知我宜銷夏遣製湖邊白葛衣(太平御覽引吳志/岑昏鑿丹徒至雲)
(陽杜野小辛間¶皆嶄&KR0376;陵襲施力/艱辛杜野屬丹徒小辛屬曲阿)<md:KR4f0049_SBCK_008-4b>¶　　幼魯第五女生命名曰郤盜為賦詩¶
為盜不過五女門鄙諺得之陳仲舉女能貧家自古然
<pb:KR4f0049_WYG_008-6a>
云何生女哺用脯近來名女取於斯錢塘有客符幼魯¶
大者笄總已選壻小者扶牀或索乳雙鬟又復弄嘔啞¶
誰言耳耳非佳語偷兒昨夜徒手歸正坐詩窮由阿父¶
幾年烏㡌走京華數升紅粟分天庾聊將孩稚作解嘲¶
置酒倒箱情太苦(江浙人生女多者畢嫁作/倒箱㑹見莊綽雞肋編)佗年牽犬
亦足辨¶(蒲莧/切)㑹見歸寧拜翁姥我聞女不貴勝人興門
之男衰門¶女慰情目前雖可喜緩帶心期終不沮為君
試誦蘭偉¶房若比徐卿神所予
<pb:KR4f0049_WYG_008-6b>
　　答沈申培見訪之作<md:KR4f0049_SBCK_008-5a>¶雨入南湖動小波造緇有客肎經過階荒只是蛙難禁¶
門靜兼無雀可羅沈約舊吟雌霓好陳陶漫著癖書多¶
人間回首皆塵土始覺相期在磵阿¶
　　雨後南湖晩眺¶
新漲夜來平釣磯田家橋外涼浽溦湖雲倒破山一角¶
水葉亂摇風四圍六月披緜氣候變扁舟弄笛行人歸¶
吳興城南我舊識小水晶宫知者稀(南湖杭人名白洋/池葉紹翁四朝聞)
<pb:KR4f0049_WYG_008-7a>
(見録云白洋池在田/¶家橋側號小水晶宫)¶
　　夏秋之交臥疾南湖草堂辱竹溪沈六幼牧以¶佳
　　句三首見寄如數奉答¶
經旬外户不輕窺當暑懷冰病亦竒雨久蠙衣生壁早<md:KR4f0049_SBCK_008-5b>¶夜涼螢火入簾遟毁茶恐被高人笑(時以肺寒/禁茗飲)稱藥寧
煩¶妙友為灑灑心清無睡處幾回落月有餘思¶
溪堂十畞竹中居數朵當門峯儼如十字水分菱葉外¶
三家墅繞豆花初珠聮羣從皆能詠玉立諸郎盡解書
<pb:KR4f0049_WYG_008-7b>
記得緑隂移櫂去開尊聽雨即吾廬¶
夾山碧浪共縈回佳處勞君憶不才安得元真蓑笠載¶
先須摩詰畫圖開鷗邊信誓明如日菊候風流欠此杯¶
直待歲寒深雪裏短蓬安穩覓詩來¶
　　寄調大宗納姬京邸¶
才子西清近接聮鈿車初駕正華年由來燕玉多能煖¶
何況張星本在天學拜牀婆先鎖院預脩眉史有如椽<md:KR4f0049_SBCK_008-6a>¶故人逺在江湖外未得親逢卻扇筵
<pb:KR4f0049_WYG_008-8a>
　　八月二十五日病起吳敦復邀同宣城沈丈樗¶崖
　　符幼魯施竹田王麐徴趙誠夫汎湖¶
八月杭州好天氣病餘來上汎湖船西風為我健詩骨¶
鷗鳥狎人如水仙白髪交游幾輩在秋隂酬倡十年前¶
(辛丑秋日與楞山幼魯竹田諸君/賦湖上秋隂詩忽忽十七年矣)四山涼翠滴杯底看
斂斜陽雉¶堞邊¶
　　題貞松慈竹圖為歸安陳節母作凡五章(申培/之母)¶
竹兮無心榮悴忘只松兮有心飽雪霜只
<pb:KR4f0049_WYG_008-8b>
南榮竹雨北牗松颸有嫠者母聽而凄其¶
維竹之慈子母鉤帶母也似之訓育罔怠<md:KR4f0049_SBCK_008-6b>¶維松之貞柯葉不改母也似之銜辛卅載¶
子賢而文母壽而康何以娛之松竹在堂又何侑之歌¶
吟鏘鏘¶
　　侍讀徐壇長先生八十致仕書來索詩賦寄四¶首¶
風華江左流傳别道脈閩南似續餘大好玉堂揮翰手¶
廬陵文字魯公書
<pb:KR4f0049_WYG_008-9a>
特起孤臣出薜蘿抽簪旋許
主恩多鄉人尚惜懸車¶早已是懸車十載過¶
曲臺集禮聚諸生逺壓高齋學士名頭白成書猶有待¶
儒林依舊屬遵明<md:KR4f0049_SBCK_008-7a>¶杖履蕭閒楚水旁巋然海内魯靈光自從醞得詩書味¶
别具天人一種糧¶
　　秋日同高西唐游鐵佛寺(寺在揚州北郭為/五代楊行密故宅)¶
樹壓平岡碧殿孤我來何處弔楊吳佛從劫火銷時見
<pb:KR4f0049_WYG_008-9b>
秋到遥天盡際無草亂難尋朱瑾墓鴉歸猶學黑雲都¶
淮流不洗當年恨誰與英雄酹一壺¶
　　閏九日客廣陵同金壽門陳授衣閔亷風江賓¶谷
　　集吳氏城東水檻¶
百年難遇此佳辰料理殘秋發興新小户仍修送酒事¶
薄游先約試香人鉤簾鶴柴涼移影俯檻魚牀淨洗塵¶
為謝紅橋兒女道不將歌舫汚青蘋(張約齋賞心樂事/十月詩禪堂試香)<md:KR4f0049_SBCK_008-7b>¶　　秋玉游洞庭回以橘茶見餉
<pb:KR4f0049_WYG_008-10a>
若士愛逺游逸翮不可攀朝乘一掌風夕至洞庭山胷¶
吞三萬六千頃大圓鏡裏八九羅烟鬟竒文祕句滿藤¶
笈山中清味攜俱還餉我洞庭橘赤如莫釐峯頭日白¶
傅揀貢餘右軍封題畢翦從平蔕間折枝逆鼻香霏甘¶
齒溢緘藏歸待獻老親不數湘湖楊梅頂山栗餉我洞¶
庭茶鷹爪顆顆先春芽虎丘近無種剔目名可嘉功能¶
徹視比龍樹金鎞不怕輕翳遮瀹以龔春壺子色最白¶
啜以吳十九琖浮雲花翩翩風腋乘興到左神幽墟列
<pb:KR4f0049_WYG_008-10b>
仙之所家告訴我生困識字素書探得何足誇許我紫¶
泉白芝鍊毛骨大勝塵土蹩躠於天涯<md:KR4f0049_SBCK_008-8a>¶　　題秋玉洞庭詩巻後¶
自古浮天兩洞庭千年詞客幾揚舲愛君淡著有聲畫¶
收拾秋光補水經¶
　　長至日雪次聖幾韻¶
荒徑人如埽葉稀歸來畏影掩雙扉故鄉自異佗鄉節¶
三白今看一白飛積處但添梅格古烹時更助玉池肥
<pb:KR4f0049_WYG_008-11a>
歲寒與子成來往大好湖山付落暉¶
　　荅沈東甫病中見寄¶
寒臥湖村聽雁聲來詩力疾見君情天公應是憐清&KR0888;¶
饒喫年年一箸羮¶
　　小雪初晴訪敬身於城南同游梵天講寺延攬<md:KR4f0049_SBCK_008-8b>¶江
　　山之勝裵徊久之敬身得五字古體一章予¶次其
　　韻媿不稱也¶
平生重心朋造訪起寒早坐對屋外山無醜祇見好遂
<pb:KR4f0049_WYG_008-11b>
果古寺游雪後風力小㸃素在巖㟧插翠出樹杪露槃¶
雙蹲蹲檀越誰戴纛(用梁沙門法/雲答周捨語)願服埽塔衣頂禮向
雲表¶故人詩格健饑鷹獨竒矯指示乾德年備史藉稽
考井¶泥墮軍持野火飛佛爪歎息殿翼空閒房叩幽窅
影壁¶矗煥儼經函閟微𦕈重過歷十霜彌覺竹石老試
問䕶¶伽藍江月幾回曉卓哉眉山翁心地久汎埽白㲲
借餘¶温一聽妙聲鳥¶
　　　原作　　　　　　　　　　丁　敬<md:KR4f0049_SBCK_008-9a>¶
<pb:KR4f0049_WYG_008-12a>
　朝來幽事動良友過我早清游敦㝛昔一雪晴正好¶
　邐迆城之南幾度略彴小蹋凍乾蘚坡徙倚疎林杪¶
　礀風劃松雪殘玉落翠纛錢王此締搆突兀雙塔表¶
　劫火雖皴&KR0008;勾勒猶夭矯金容歸浩空追蠡翳勿考¶
　依稀景泰字剔辨勞指爪靈鰻應就蟄寒甃懾深窅¶
　裵回日亭午古意益緜𦕈高僧句通禪心折玉局老¶
　月履疑往來烟鐘寂昏曉久立肌骨森煩慮脱如埽¶
　江光瑩不摇極目㸃雲鳥
<pb:KR4f0049_WYG_008-12b>
　　至後暖雨復雪旬浹不止得詩三首¶
水泉冬不枯簷雨何浪浪夜半䃸磹明誰發天地房化¶
匠有迴斡風霰凌朝光煦燠不可恃君子履其常<md:KR4f0049_SBCK_008-9b>¶王氊既落毛謝屐亦敗齒雪片劇銀箭急響撲窗紙堆¶
堆山字坐寒燼挑未已欲喚李書生攜巻向星子¶
快雪如故人歲寒輙復來皎然照籬落一白無嫌猜朔¶
吹為㝛留十日相裵回眼中昨暮兒擾擾真浮埃¶
　　雪中聖幾招飲秋聲館用前韻
<pb:KR4f0049_WYG_008-13a>
高閒今似偉明稀遟我&KR1240;寒款竹扉笑伴近來雲易散¶
吟情豪甚雪爭飛力將陶謝追風雅恥共張何較&KR0888;肥¶
(三輔決録何氏肥張氏/瘦二族以此知貴賤)玉茗花前一尊酒病顔先為發
春暉¶
　　南湖殘雪追和句曲外史山居雪霽韻¶
隱居佳處南湖上雪後年年逺目凝轉巷山光猶涴粉¶
入樓柳意半銷冰平分幽事晴沙鷺老我心情故紙蠅<md:KR4f0049_SBCK_008-10a>¶絶勝蕭疎范寛筆内家休背鵠紋綾
<pb:KR4f0049_WYG_008-13b>
　　　次韻　　　　　　　　　(錢塘/)符之恒(聖幾/)¶
　先生闔户坐十日隔城山雪逺銷凝南湖幾樹老臨¶
　水東郭有人來踏冰靜翫蘧廬散野馬微吟石鼎笑¶
　蒼蠅病懷近愛梅花衲不分香寒半臂綾¶
　　立春後一日集吳敦復缾花齋次竹田韻¶
淨几單牀月上初主人對客似僧廬春來預作看花約¶
貧去宜求種樹書隔巷舊游成結托十年豪氣早銷除¶
依然不墜風流處五畞園開手翦蔬
<pb:KR4f0049_WYG_008-14a>
　　　原作　　　　　　　　　(錢塘/)施　安(竹田/)¶
　一㝛東風雪盡初青鞵三五過林廬深宵且對故人<md:KR4f0049_SBCK_008-10b>¶　酒淨眼同看善本書飯顆中年吟易&KR0888;梅花老屋歲¶
　將除春來自笑生涯儉擬伴園官斸凍蔬¶
　　　次韻　　　　　　　　　(仁和/)王曾祥(麐徴/)¶
　眼看時序又春初枯坐經年此屋廬客至殷勤留半¶
　榻酒闌珍重説遺書荒街共聽更三㸃殘雪猶分月¶
　滿除好事主人情轉劇辛盤還約試嘉蔬(時予下/榻□中)
<pb:KR4f0049_WYG_008-14b>
　　徐丈紫山今年八十三矣居清波門外湖濱病¶足不
　　出户日事吟詠寄示近作賦此仰酬¶
兩年不見紫山翁聞道嬰顔尚舊紅腳疾偶然徐道度¶
詩名合繼鮑清風(宋鮑當居清波門外有詩/編曰清風自號鮑清風)支離一榻
惟觀化¶珍重雙缾但餉空有約嚴城苦相限柳洲乍可
繫低篷<md:KR4f0049_SBCK_008-11a>¶　　題敬身所藏崔子忠伏生授經圖¶
樹底危坐秦博士頭童背僂須眉蒼彼姝侍側兩鬟妥
<pb:KR4f0049_WYG_008-15a>
啟脣似有聲微颺一人炯視面若削高冠褒衣意則莊¶
刻深頗似見顔色潁川掌故稱智囊據石作几俛首聽¶
手操不律書幾行登來化我本齊語豈至難辨如公羊¶
此時未有蔡侯紙非是𥳑策應縑緗嬴灰既冷孔壁匿¶
聖權獨賴生扶將二十五篇復繼出微言大義難低昻¶
後儒徃徃疑作偽欲與百兩俱淪亡典午清談那辨(蒲/莧)
(切/)¶此地下齒冷梅豫章操矛入室真鹵莽安得生也相
撐¶搪北平崔丹古節士布袍草履神揚揚貴人乞畫怒
<pb:KR4f0049_WYG_008-15b>
不¶與槁死土室甘饑尫龍泓館主得小軸晨夕坐對齋
屋<md:KR4f0049_SBCK_008-11b>¶張遺經獨抱溯姚姒樸學正可傳諸郎猶勝濟南一
女¶子宛轉膝下青袿裳¶
　　擬冬堂贈辭(并序/)¶
乾隆丁巳夏五予抱𠻳上氣之疾歷秋乃瘳家人以為¶
有妖沴焉歲除前四日命巫歌樂牲醴送之周禮所云¶
冬堂贈無方無算者此其遺意歟因擬為其辭兼用杜¶
子春後鄭二説以俟采詩者
<pb:KR4f0049_WYG_008-16a>
節嘉平修望祀屑瓊糜香猗靡蘭肴芬椒醑㫖青蜺旌¶
兮旖旎陳絲簧兮衆技送將歸兮水帝子媵游光兮從¶
宜&KR2580;攘殘隂兮除舊皇穹甚仁兮灾不可又女娭游兮¶
㝩㝗之野桃為弧兮茅為馬召靈氛兮占太人五窮遁<md:KR4f0049_SBCK_008-12a>¶藏兮壹氣孔神倚東風兮祝蒼華區陬兮密清梅枝兮¶
橫斜¶
　　鄭筠谷宫贊姑孰書來兼以歙墨八枚見貺賦¶此
　　代札
<pb:KR4f0049_WYG_008-16b>
故人校文在江介十年間闊訊平安素書忽照春坊字¶
漆㸃全分墨務官舊史發凡憑綴述(筠谷甞預/修明史)小詩何
意¶助波瀾風流轉憶今來少欲往青山道路難¶
　　除夕意林送糟藏松江鱸魚戲報以二絶句¶
今夕椒盤興不孤一坩添得四腮鱸釣公近有松江信¶
滿眼烟波陸瑁湖(皮襲美詩釣公/來信自松江)¶
衡門一任歲華流老矣何知事五樓忽覺頭銜兼兩地<md:KR4f0049_SBCK_008-12b>¶鱸鄉亭長醉鄉侯
<pb:KR4f0049_WYG_008-17a>
　　正月九日夜同人集飲繡谷亭限燈字(以下/戊午)¶
招尋芳夜興堪乘四面垣衣一架藤亭角夷猶新月上¶
春心牽率曲闌憑漸生白髪惟耽酒為祝東風莫惱燈¶
從此樂方須次第好將倡和擬松陵¶
　　同吳西林汎舟西溪看梅¶
緩櫂縱遥目心與春流平邀侣以事解得朋因寡營峯¶
色烟上霽竹風沙外清一夜叢梅發幾處山窗明香中¶
林鳥語引我沿溪行積翠㸃殘雪隂淡寒自生西崦未
<pb:KR4f0049_WYG_008-17b>
云夕東畬方可耕稚子肎迎客花間啟柴荆¶
　　尋泉源入西木䲧<md:KR4f0049_SBCK_008-13a>¶西峯偶通人蘿蔦極幽蔚崢潺歷磵泉徙迆殊未既穨¶
陽明亂流春田相經緯逺處落空林數家住雲氣竹根¶
潄潭隩汲飲有真味將尋阿對居樂饑豈無謂¶
　　曉過福清竹院¶
探幽勇晨興靜院鐘未歇晴烟暎竹澄殘月轉花沒地¶
僻養靈姿氛潤䝉玉骨有如列仙儒初日晞蘚髪深山
<pb:KR4f0049_WYG_008-18a>
留古春凡豔想易竭老僧空色相折取供白佛䕶此無¶
盡燈常依妙香窟坐聽籬落間緜羽囀清越¶
　　放舟河渚至蒹葭里¶
梅花界北渚流水與花俱隨花入水源單汎同輕鳧白¶
雲何方來亭童過艖䒀芳洲始瀰漫倒暎如攲湖與子<md:KR4f0049_SBCK_008-13b>¶濠梁意久脱塵事拘持頤得靜觀短楫畫菰蒲際㟁見¶
山影尚隱殘黃蘆灣洄轉多態中沚浮覆盂梵放知有¶
人漁歌憶吾徒翻然掠波去淡淡春烟無
<pb:KR4f0049_WYG_008-18b>
　　始游木橋是梅花最盛處(地近高/氏竹窗)¶
略彴舊通舟幽徑縁溪迴青山似遟客一一花上來迷¶
濛始難辨的皪驚已開髣髴合江路五分春信催此地¶
感興廢豪貴荒池臺不改蠶漁户並花分水隈晴昊少¶
風雨古樹多莓苔願就餘杭姥吟翫傾深杯¶
　　擬游横山不果回舟有作¶
市盡松聲孤野曠山勢逺横山不可到深秀紛挂眼永¶
懷江居士高眠絶異患靜笑泉出谿冷愛雲在巘穿翠<md:KR4f0049_SBCK_008-14a>¶
<pb:KR4f0049_WYG_008-19a>
若飛梭嘉名錫䇿蹇伊余有同心未愜結廬願誰云惜¶
早芳惆悵回橈晩(明江元祚邦玉築橫山草堂攜家隱/焉有驢名曰梭翠除夕山居詩云靜)
(隱空山無箇事祇憐溪/水一年忙高¶致可想也)¶
　　哭沈東甫¶
曲曲溪雲抱隱居晩年問葉結相於緇塵别後山河隔¶
白社生前笑語疎高允誰為微士頌嵇康久作絶交書¶
篋中紏謬存唐史尚有兒孫檢蠧魚(吳興諸沈問葉不/問房出范攄雲溪)
(友議君所著有新舊/¶唐書合鈔若干巻)
<pb:KR4f0049_WYG_008-19b>
　　晩過奔牛堰聞杜宇有懷汪西顥在析津¶
古堰經由處蜀禽啼暮雲風多聲易失林靜語初分歸¶
客尚為感居人如不聞萍漂南北路因爾惜離羣<md:KR4f0049_SBCK_008-14b>¶　　小舫次姚茶山韻¶
波平風定去猶遟低拂藤枝與柳枝長短橋通新雨後¶
兩三客坐夕陽時紅窗旋學蘇州樣白版閒題杜牧詩¶
略載些些脆絃管看君不似釣魚師¶
　　南湖中元夜
<pb:KR4f0049_WYG_008-20a>
秋逼空街響暗蛬烟波館外覓行蹤入懷驟覺風聲薄¶
出海偏驚月氣濃野寺酸文招薜荔水樓隱語託芙蓉¶
倀倀悄悄年年事涼著疎簾第一重¶
　　施北亭攜酒湖上¶
滿意扁舟拂曉催涼雲逺岫自縈回詩從青箬笠前得¶
秋在白荷花上來老色漫隨時序改好懷多為故人開<md:KR4f0049_SBCK_008-15a>¶雞頭菱角香無限除卻江南無此杯¶
　　秋日過吳西林郊居有作次韻二首
<pb:KR4f0049_WYG_008-20b>
相對吳居士清風自滿襟迢迢黃巻事寂寂白雲心瑶¶
瑟一以汎素塵無復侵誰傳寡女怨彌使古情深(時西/林鼔)
(自製¶瑟作/黃鵠歌)¶
幽意紛無數起行平野間秋隂在深樹風氣似空山寺¶
古尋僧去村遥冐雨還君家饒鳥雀能賞此時閒¶
　　　原作　　　　　　　　　(仁和/)吳穎芳(西林/)¶
　客意適林野柴扉聚素襟飯遲花飽眼談淺瑟傳心¶
　荒逺秋先得紛埃事不侵飄蕭門外葉餘興緑蘿深
<pb:KR4f0049_WYG_008-21a>
　迎暮咽寒蟬穿松入竹間訪秋吟過寺拚雨坐看山<md:KR4f0049_SBCK_008-15b>¶　深樹罦車接長汀撩網還不離城市逺隨意水雲閒¶
　　同張妙峯探梅西溪留㝛永興寺(以下/己未)¶
張侯崇清真名理似禪伯可與溪中游獻歲事幽適扁¶
舟掠雲林側㡌望青壁寒逗花信遲叢篠綴疎白微香¶
閉空崖隂曀久未釋凄凄烟雪零黯黯羣峯夕言造獨¶
園古唯有定水碧西風轉澄廓霽色上鳥翮紛吾懷故¶
人存殁感在昔(昔年同游諸人/唯聖幾已歿)惆悵依佛燈孤光照泉
<pb:KR4f0049_WYG_008-21b>
石¶
　　新晴汎舟河渚過曲水菴¶
春宇得風霽景氣亭午佳微霄動川影夾岸吹寒花舟¶
行不覺逺來訪釋子家聞磬尚隔浦登閣如浮查當境¶
寂為樂徧知生有涯願於繩坐參幽蹤寄菱葭長者號<md:KR4f0049_SBCK_008-16a>¶流水童子能聚沙佗時記此㑹竹外青峯斜¶
　　法華山下詣太虚上人雲棲别室¶
閒門向深山山翠莾回互上人龍眠秀蕭然挂巾屨自
<pb:KR4f0049_WYG_008-22a>
言少年時幾為世網誤辭家二紀餘空有捐萬慮見客¶
久杜口契我若雅素不隨雲出溪惟學藤倚樹如聞竹¶
林僧復論巖壑趣後期指庭梅裵回不能去¶
　　回舟經深潭口至秦亭山下作¶
平生塵累少隔年微意申及兹共沿越謝彼風波民窮¶
幽閒藤竹值曠迷涯津春潭易為緑兼之山氣新青山¶
時近逺乘流凡幾轉不見花閒人惟聞桑下犬飄颻時¶
氣舒平皛天容淺篙舟入翠微枉渚何知返<md:KR4f0049_SBCK_008-16b>¶
<pb:KR4f0049_WYG_008-22b>
　　同西林櫻桃花下作¶
飄零梅雪一堦平又見櫻桃照眼明春色相催無俚甚¶
酒人散盡可憐生施朱施粉妝難就非霧非花畫不成¶
只有南朝宫體在與君相約賦閒情¶
　　同吳西林城東看花遇大風戲為長歌¶
城南看花誰作羣好事競造丁隱君城東看花寂寥耳¶
相待獨有吳居士新花破萼初滿叢沙河浩浩揚天風¶
已看野渚動平碧更覺連林摇亂紅提攜町疃羨驥子
<pb:KR4f0049_WYG_008-23a>
(時西林令子/象乾同行)出沒葭薍多漁翁過橋人似六鷁退沽酒
樽¶傳三雅空風光如此肎虛擲閉户先生真可惜澆花
擬¶向卞公墳彈絲亦就周家柏淵明子晳兩達人天地
寧<md:KR4f0049_SBCK_008-17a>¶非百年客有足愛踏三家村有裾不撇七貴門糢糊
落¶日望未已遥山渲出臙脂痕今朝風起花鞴扇莫使
遲¶來花似霰好將健句當青旛日日花前一相見¶
　　玉泉寺題壁¶
春來古寺聚輜軿魚樂魚驚鏡裏懸去盡游人寒食雨
<pb:KR4f0049_WYG_008-23b>
和花流出鮑家田¶
　　寒食前一日同竹田曦亮諸君汎湖¶
春隂一望黯迢迢山渌湖光自動摇過眼年時百五日¶
闗心節物第三橋香飛花片來杯面寒送東風入㯭腰¶
油壁車輕歸路逺雨聲留與可憐宵¶
　　哭長城王立夫<md:KR4f0049_SBCK_008-17b>¶酒杯曾記共秋堂卄載流年抺電忙敬禮小文誰可託¶
著明凶問轉難詳圜扉夢噩猶回首泉穴愁多亦斷腸
<pb:KR4f0049_WYG_008-24a>
何日水花風葉路藝香山下弔王郎(君以事累逮繫得/釋歸六年而卒)¶
　　三月十八日同麐徴瑶圃右階蘇門游南屏山¶
南山三月暮幽暎此林阿僧寂房猶在潭空客再過洗¶
松看塔小坐石見湖多卦剔孱顔字吾今悟刹那(昔訪/亦諳)
(上人¶於此已二十四/年上人化去久矣)¶
　　　同作　　　　　　　　(仁和/)孫庭蘭(瑶圃/)¶
　杖履陪清暇憑高上翠微崖碑隨徑轉樵語出林稀¶
　衆緑接湖水殘隂帶夕暉休嗟春事晩流翫竟忘歸
<pb:KR4f0049_WYG_008-24b>
　　湖心寺見柳花作<md:KR4f0049_SBCK_008-18a>¶亭亭酒舫著三潭楊柳飛花水染藍卻訝春衣風力緊¶
一天晴雪過湖南¶
　　　同作　　　　　　　　　(仁和/)孫廷槐(右階/)¶
　楊柳千條拂釣磯苦將飄蕩勸春歸水心寺裏長廊¶
　外不見花開只見飛¶
　　題汪近人移居圖¶
買屋古城下聞君喜客尋圖書初檢校鄰曲共幽深埽
<pb:KR4f0049_WYG_008-25a>
壁除蛛網開窗納樹隂自憐流轉意對此一沈吟¶
　　五月二十八日渡太湖至吳江作二首¶
千古繁華地茫茫浸逺空猶傳澹臺墓不見吳王宫一¶
鳥墮寒鏡衆山移釣篷如聞習流戰零落藕花紅<md:KR4f0049_SBCK_008-18b>¶孤城繞江色深覺此生浮雲木秀田舍水風清客舟凭¶
闌還放鴨吹笛更驅牛許我將家具林塘卜最幽¶
　　大雨泊塘栖稍霽行二十里復雨二更餘達杭¶州
　　仍㝛闗外
<pb:KR4f0049_WYG_008-25b>
嬌雷挾雨來頓失溪光明縛船並溪閣看盡瓊瑰傾逺¶
山秀蠃見近山頽髻呈澹碧那可畫洮沐紛逢迎山雲¶
斂復吐櫂入青蘆雨林鴉未起時翻疑㝛淮楚¶
　　夏夜同茨簷北亭飲章緒𢎞南軒以布囊春醉¶酒
　　錢麤為韻予得第二字¶
快風何由決土囊開軒此夕迎微涼南花破暝開且落¶
北斗挂林低復昻愁裏著書準虞氏酒邊暴謔如鄱陽<md:KR4f0049_SBCK_008-19a>¶坐無拘忌可作達籬外燈青歸路長
<pb:KR4f0049_WYG_008-26a>
　　北亭分得麤字詩未就戲為促之¶
緑隂園館昨經過洪飲分明似卷波賸韻已聞拈競病¶
清吟定見和羊何遲留十手傳鈔興停待雙鬟畫壁歌¶
詩將自來多整暇其如劘壘致師多¶
　　重過秋聲館追悼聖幾¶
斜日生衣更一來竹邊門户訝風開展書誤字曾親勘¶
撫樹新隂尚近栽已是披帷無處所何因化鶴再飛回¶
牙絃一絶千行淚山水清音為冩哀
<pb:KR4f0049_WYG_008-26b>
　　秋曉過敬身幽居¶
蕭晨出南郭雲氣拂衣流蘭發空林雨客來江館秋鄰<md:KR4f0049_SBCK_008-19b>¶雞明復晦梁燕去仍留好在青陽巷題詩語最遒¶
　　次韻西林和徐申來無酒¶
我生少食酒所賦有定命眼雖識杯鐺濡脣蓋天性往¶
愛同醉醒近頗鬬豪横五斗昔稱賢千鍾古云聖沈當¶
戒豐侯嗜或敗齊慶此中得失林覼縷豈易更達人飲¶
無何不諱一日病徐公高士孫(申來為徐世臣先生孫/先生注名復社後為僧)
<pb:KR4f0049_WYG_008-27a>
(名淨/侹)酒¶德頗雅正空抱癭木瓢乃似僧盋淨種黍思東
臯挹漿¶指西柄長吟君試和滑稽漫嘲評絶倒禁釀語
倚閣招¶手令乞疑申酉虚呼肎庚癸並君著北山經樂
勝奉朝¶請奚煩末啐勤但舉先酌敬初筵若參我微酣
破幽夐¶一壺送氾濳入咽如去鯁<md:KR4f0049_SBCK_008-20a>¶　　七月二十五日作¶
頌酒無能合閉闗小庭幽事詎全刪樹留晩雨兼簷滴¶
闌臥秋花亞石斑涼暑未平憐屬疾夢醒同趣憶看山
<pb:KR4f0049_WYG_008-27b>
何時竟得消摩力六尺烏篷自往還¶
　　予賃居南湖上八年矣其主將鬻它氏復謀棲¶止
　　瑞石山下有屋數楹東扶導予相度頗愛其¶有林
　　壑之趣以價貴未遂也因用癸卯贈東扶¶移居韻
　　寄之并邀城南吟社諸君共和焉¶
性僻愛高棲依山靜聞見懷此已有年五藏待灑練夙¶
契西谿西花深地頗善近便城北隅風漪展湖面廡下¶
終借人彈指信流轉素交張長公謀為置破硯林扉並<md:KR4f0049_SBCK_008-20b>¶
<pb:KR4f0049_WYG_008-28a>
南麓江影白成片峯攲翠坌入巖裂泉自薦消摇隔市¶
聲聊可寄幽眷老大役生理來去如社燕誰營草堂貲¶
坐使襄陽先洛中見山錢囊空復何遣胡顔謝嵐霞緘¶
口向親串瑞室頌有時秖恐年鬢晏¶
　
　
　
　
<pb:KR4f0049_WYG_008-28b>
　
　
　
　
　
　
　
　樊榭山房集巻八¶
<md:KR4f0049_SBCK_009-1a>¶
<pb:KR4f0049_WYG_009-1a>
欽定四庫全書
　樊榭山房集巻九¶
　　　　　　　　　　　　　　錢塘厲鶚撰
